canticum in gratiarum actione
iubilate Domino omnis terra servite Domino in laetitia ingredimini coram eo in laude
scitote quoniam Dominus ipse est Deus ipse fecit nos et ipsius sumus populus eius et grex pascuae eius
ingredimini portas eius in gratiarum actione atria eius in laude confitemini ei benedicite nomini eius
quia bonus Dominus in sempiternum misericordia eius et usque ad generationem et generationem fides eius
