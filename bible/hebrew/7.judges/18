בימים  ההם  אין  מלך  <BR>בישראל  ובימים  ההם<BR>שבט  הדני  מבקש־לו<BR>נחלה  לשבת  כי<BR>לא־נפלה  לו<BR>עד־היום  ההוא<BR>בתוך־שבטי  ישראל<BR>בנחלה׃
וישלחו  בני־דן  <BR>ממשפחתם  חמשה<BR>אנשים  מקצותם<BR>אנשים  בני־חיל<BR>מצרעה  ומאשתאל<BR>לרגל  את־הארץ<BR>ולחקרה  ויאמרו<BR>אלהם  לכו  חקרו<BR>את־הארץ  ויבאו<BR>הר־אפרים  עד־בית<BR>מיכה  וילינו  שם׃
המה  עם־בית  מיכה  <BR>והמה  הכירו  את־קול<BR>הנער  הלוי  ויסורו<BR>שם  ויאמרו  לו<BR>מי־הביאך  הלם<BR>ומה־אתה  עשה  בזה<BR>ומה־לך  פה׃
ויאמר  אלהם  כזה  <BR>וכזה  עשה  לי  מיכה<BR>וישכרני  ואהי־לו<BR>לכהן׃
ויאמרו  לו  שאל־נא  <BR>באלהים  ונדעה<BR>התצליח  דרכנו  אשר<BR>אנחנו  הלכים  עליה׃
ויאמר  להם  הכהן  <BR>לכו  לשלום  נכח<BR>יהוה  דרככם  אשר<BR>תלכו־בה׃
וילכו  חמשת  האנשים  <BR>ויבאו  לישה  ויראו<BR>את־העם  אשר־בקרבה<BR>יושבת־  לבטח  כמשפט<BR>צדנים  שקט  ובטח<BR>ואין־מכלים  דבר<BR>בארץ  יורש  עצר<BR>ורחקים  המה  מצדנים<BR>ודבר  אין־להם<BR>עם־אדם׃
ויבאו  אל־אחיהם  <BR>צרעה  ואשתאל<BR>ויאמרו  להם  אחיהם<BR>מה  אתם׃
ויאמרו  קומה  ונעלה  <BR>עליהם  כי  ראינו<BR>את־הארץ  והנה  טובה<BR>מאד  ואתם  מחשים<BR>אל־תעצלו  ללכת  לבא<BR>לרשת  את־הארץ׃
כבאכם  תבאו  אל־עם  <BR>בטח  והארץ  רחבת<BR>ידים  כי־נתנה<BR>אלהים  בידכם  מקום<BR>אשר  אין־שם  מחסור<BR>כל־דבר  אשר  בארץ׃
ויסעו  משם  ממשפחת  <BR>הדני  מצרעה<BR>ומאשתאל  שש־מאות<BR>איש  חגור  כלי<BR>מלחמה׃
ויעלו  ויחנו  בקרית  <BR>יערים  ביהודה<BR>על־כן  קראו  למקום<BR>ההוא  מחנה־דן  עד<BR>היום  הזה  הנה  אחרי<BR>קרית  יערים׃
ויעברו  משם  <BR>הר־אפרים  ויבאו<BR>עד־בית  מיכה׃
ויענו  חמשת  האנשים  <BR>ההלכים  לרגל<BR>את־הארץ  ליש<BR>ויאמרו  אל־אחיהם<BR>הידעתם  כי  יש<BR>בבתים  האלה  אפוד<BR>ותרפים  ופסל  ומסכה<BR>ועתה  דעו  מה־<BR>תעשו׃
ויסורו  שמה  ויבאו  <BR>אל־בית־הנער  הלוי<BR>בית  מיכה<BR>וישאלו־לו  לשלום׃
ושש־מאות  איש  <BR>חגורים  כלי  מלחמתם<BR>נצבים  פתח  השער<BR>אשר  מבני־דן׃
ויעלו  חמשת  האנשים  <BR>ההלכים  לרגל<BR>את־הארץ  באו  שמה<BR>לקחו  את־הפסל<BR>ואת־האפוד<BR>ואת־התרפים<BR>ואת־המסכה  והכהן<BR>נצב  פתח  השער<BR>ושש־מאות  האיש<BR>החגור  כלי  המלחמה׃
ואלה  באו  בית  מיכה  <BR>ויקחו  את־פסל<BR>האפוד  ואת־התרפים<BR>ואת־המסכה  ויאמר<BR>אליהם  הכהן  מה  אתם<BR>עשים׃
ויאמרו  לו  החרש  <BR>שים־ידך  על־פיך<BR>ולך  עמנו  והיה־לנו<BR>לאב  ולכהן  הטוב<BR>היותך  כהן  לבית<BR>איש  אחד  או  היותך<BR>כהן  לשבט  ולמשפחה<BR>בישראל׃
וייטב  לב  הכהן  <BR>ויקח  את־האפוד<BR>ואת־התרפים<BR>ואת־הפסל  ויבא<BR>בקרב  העם׃
ויפנו  וילכו  <BR>וישימו  את־הטף<BR>ואת־המקנה<BR>ואת־הכבודה<BR>לפניהם׃
המה  הרחיקו  מבית  <BR>מיכה  והאנשים  אשר<BR>בבתים  אשר  עם־בית<BR>מיכה  נזעקו<BR>וידביקו<BR>את־בני־דן׃
ויקראו  אל־בני־דן  <BR>ויסבו  פניהם<BR>ויאמרו  למיכה<BR>מה־לך  כי  נזעקת׃
ויאמר  את־אלהי  <BR>אשר־עשיתי  לקחתם<BR>ואת־הכהן  ותלכו<BR>ומה־לי  עוד  ומה־<BR>זה  תאמרו  אלי<BR>מה־לך׃
ויאמרו  אליו  <BR>בני־דן  אל־תשמע<BR>קולך  עמנו<BR>פן־יפגעו  בכם<BR>אנשים  מרי  נפש<BR>ואספתה  נפשך  ונפש<BR>ביתך׃
וילכו  בני־דן  <BR>לדרכם  וירא  מיכה<BR>כי־חזקים  המה  ממנו<BR>ויפן  וישב  אל־<BR>ביתו׃
והמה  לקחו  את  <BR>אשר־עשה  מיכה<BR>ואת־הכהן  אשר<BR>היה־לו  ויבאו<BR>על־ליש  על־עם  שקט<BR>ובטח  ויכו  אותם<BR>לפי־חרב  ואת־העיר<BR>שרפו  באש׃
ואין  מציל  כי  <BR>רחוקה־היא  מצידון<BR>ודבר  אין־להם<BR>עם־אדם  והיא  בעמק<BR>אשר  לבית־רחוב<BR>ויבנו  את־העיר<BR>וישבו  בה׃
ויקראו  שם־העיר  דן  <BR>בשם  דן  אביהם  אשר<BR>יולד  לישראל  ואולם<BR>ליש  שם־  העיר<BR>לראשנה׃
ויקימו  להם  בני־דן  <BR>את־הפסל  ויהונתן<BR>בן־גרשם  בן־מנשה<BR>הוא  ובניו  היו<BR>כהנים  לשבט  הדני<BR>עד־יום  גלות  הארץ׃
וישימו  להם  את־פסל  <BR>מיכה  אשר  עשה<BR>כל־ימי  היות<BR>בית־האלהים  בשלה׃
