וישכם  ירבעל  הוא  <BR>גדעון  וכל־העם  אשר<BR>אתו  ויחנו  על־עין<BR>חרד  ומחנה  מדין<BR>היה־לו  מצפון<BR>מגבעת  המורה  בעמק׃
ויאמר  יהוה  <BR>אל־גדעון  רב  העם<BR>אשר  אתך  מתתי<BR>את־מדין  בידם<BR>פן־יתפאר  עלי<BR>ישראל  לאמר  ידי<BR>הושיעה  לי׃
ועתה  קרא  נא  באזני  <BR>העם  לאמר  מי־ירא<BR>וחרד  ישב  ויצפר<BR>מהר  הגלעד  וישב<BR>מן־העם  עשרים<BR>ושנים  אלף  ועשרת<BR>אלפים  נשארו׃
ויאמר  יהוה  <BR>אל־גדעון  עוד  העם<BR>רב  הורד  אותם<BR>אל־המים  ואצרפנו<BR>לך  שם  והיה  אשר<BR>אמר  אליך  זה  ילך<BR>אתך  הוא  ילך  אתך<BR>וכל  אשר־אמר  אליך<BR>זה  לא־ילך  עמך  הוא<BR>לא  ילך׃
ויורד  את־העם  <BR>אל־המים  ויאמר<BR>יהוה  אל־גדעון  כל<BR>אשר־ילק  בלשונו<BR>מן־  המים  כאשר  ילק<BR>הכלב  תציג  אותו<BR>לבד  וכל  אשר־יכרע<BR>על־ברכיו  לשתות׃
ויהי  מספר  המלקקים  <BR>בידם  אל־פיהם  שלש<BR>מאות  איש  וכל  יתר<BR>העם  כרעו<BR>על־ברכיהם  לשתות<BR>מים׃
ויאמר  יהוה  <BR>אל־גדעון  בשלש<BR>מאות  האיש  המלקקים<BR>אושיע  אתכם  ונתתי<BR>את־מדין  בידך<BR>וכל־העם  ילכו  איש<BR>למקמו׃
ויקחו  את־צדה  העם  <BR>בידם  ואת  שופרתיהם<BR>ואת  כל־איש  ישראל<BR>שלח  איש  לאהליו<BR>ובשלש־מאות  האיש<BR>החזיק  ומחנה  מדין<BR>היה  לו  מתחת  בעמק׃
ויהי  בלילה  ההוא  <BR>ויאמר  אליו  יהוה<BR>קום  רד  במחנה  כי<BR>נתתיו  בידך׃
ואם־ירא  אתה  לרדת  <BR>רד  אתה  ופרה  נערך<BR>אל־המחנה׃
ושמעת  מה־ידברו  <BR>ואחר  תחזקנה  ידיך<BR>וירדת  במחנה  וירד<BR>הוא  ופרה  נערו<BR>אל־קצה  החמשים  אשר<BR>במחנה׃
ומדין  ועמלק  <BR>וכל־בני־קדם  נפלים<BR>בעמק  כארבה  לרב<BR>ולגמליהם  אין  מספר<BR>כחול  שעל־שפת  הים<BR>לרב׃
ויבא  גדעון  <BR>והנה־איש  מספר<BR>לרעהו  חלום  ויאמר<BR>הנה  חלום  חלמתי<BR>והנה  צלול  לחם<BR>שערים  מתהפך  במחנה<BR>מדין  ויבא  עד־האהל<BR>ויכהו  ויפל<BR>ויהפכהו  למעלה<BR>ונפל  האהל׃
ויען  רעהו  ויאמר  <BR>אין  זאת  בלתי<BR>אם־חרב  גדעון<BR>בן־יואש  איש  ישראל<BR>נתן  האלהים  בידו<BR>את־מדין<BR>ואת־כל־המחנה׃
ויהי  כשמע  גדעון  <BR>את־מספר  החלום<BR>ואת־שברו  וישתחו<BR>וישב  אל־מחנה<BR>ישראל  ויאמר  קומו<BR>כי־נתן  יהוה  בידכם<BR>את־מחנה  מדין׃
ויחץ  את־שלש־מאות  <BR>האיש  שלשה  ראשים<BR>ויתן  שופרות<BR>ביד־כלם  וכדים<BR>רקים  ולפדים  בתוך<BR>הכדים׃
ויאמר  אליהם  ממני  <BR>תראו  וכן  תעשו<BR>והנה  אנכי  בא  בקצה<BR>המחנה  והיה<BR>כאשר־אעשה  כן<BR>תעשון׃
ותקעתי  בשופר  אנכי  <BR>וכל־אשר  אתי<BR>ותקעתם  בשופרות<BR>גם־אתם  סביבות<BR>כל־המחנה  ואמרתם<BR>ליהוה  ולגדעון׃
ויבא  גדעון  <BR>ומאה־איש  אשר־אתו<BR>בקצה  המחנה  ראש<BR>האשמרת  התיכונה  אך<BR>הקם  הקימו<BR>את־השמרים  ויתקעו<BR>בשופרות  ונפוץ<BR>הכדים  אשר  בידם׃
ויתקעו  שלשת  <BR>הראשים  בשופרות<BR>וישברו  הכדים<BR>ויחזיקו<BR>ביד־שמאולם  בלפדים<BR>וביד־ימינם<BR>השופרות  לתקוע<BR>ויקראו  חרב  ליהוה<BR>ולגדעון׃
ויעמדו  איש  תחתיו  <BR>סביב  למחנה  וירץ<BR>כל־המחנה  ויריעו<BR>ויניסו׃
ויתקעו  שלש־מאות  <BR>השופרות  וישם  יהוה<BR>את  חרב  איש  ברעהו<BR>ובכל־  המחנה  וינס<BR>המחנה  עד־בית  השטה<BR>צררתה  עד  שפת־אבל<BR>מחולה  על־טבת׃
ויצעק  איש־ישראל  <BR>מנפתלי  ומן־אשר<BR>ומן־כל־מנשה<BR>וירדפו  אחרי  מדין׃
ומלאכים  שלח  גדעון  <BR>בכל־הר  אפרים  לאמר<BR>רדו  לקראת  מדין<BR>ולכדו  להם  את־המים<BR>עד  בית  ברה<BR>ואת־הירדן  ויצעק<BR>כל־איש  אפרים<BR>וילכדו  את־המים  עד<BR>בית  ברה<BR>ואת־הירדן׃
וילכדו  שני־שרי  <BR>מדין  את־ערב<BR>ואת־זאב  ויהרגו<BR>את־עורב  בצור־עורב<BR>ואת־זאב  הרגו<BR>ביקב־זאב  וירדפו<BR>אל־מדין  וראש־ערב<BR>וזאב  הביאו  אל־<BR>גדעון  מעבר  לירדן׃
