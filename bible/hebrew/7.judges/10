ויקם  אחרי  אבימלך  <BR>להושיע  את־ישראל<BR>תולע  בן־פואה<BR>בן־דודו  איש  יששכר<BR>והוא־ישב  בשמיר<BR>בהר  אפרים׃
וישפט  את־ישראל  <BR>עשרים  ושלש  שנה<BR>וימת  ויקבר  בשמיר׃
ויקם  אחריו  יאיר  <BR>הגלעדי  וישפט<BR>את־ישראל  עשרים<BR>ושתים  שנה׃
ויהי־לו  שלשים  <BR>בנים  רכבים<BR>על־שלשים  עירים<BR>ושלשים  עירים  להם<BR>להם  יקראו  חות<BR>יאיר  עד  היום  הזה<BR>אשר  בארץ  הגלעד׃
וימת  יאיר  ויקבר  <BR>בקמון׃
ויספו  בני  ישראל  <BR>לעשות  הרע  בעיני<BR>יהוה  ויעבדו<BR>את־הבעלים  ואת־<BR>העשתרות  ואת־אלהי<BR>ארם  ואת־אלהי<BR>צידון  ואת  אלהי<BR>מואב  ואת  אלהי<BR>בני־  עמון  ואת<BR>אלהי  פלשתים<BR>ויעזבו  את־יהוה<BR>ולא  עבדוהו׃
ויחר־אף  יהוה  <BR>בישראל  וימכרם<BR>ביד־פלשתים  וביד<BR>בני  עמון׃
וירעצו  וירצצו  <BR>את־בני  ישראל  בשנה<BR>ההיא  שמנה  עשרה<BR>שנה  את־כל־בני<BR>ישראל  אשר  בעבר<BR>הירדן  בארץ  האמרי<BR>אשר  בגלעד׃
ויעברו  בני־עמון  <BR>את־הירדן  להלחם<BR>גם־ביהודה<BR>ובבנימין  ובבית<BR>אפרים  ותצר  לישראל<BR>מאד׃
ויזעקו  בני  ישראל  <BR>אל־יהוה  לאמר<BR>חטאנו  לך  וכי<BR>עזבנו  את־אלהינו<BR>ונעבד  את־הבעלים׃
ויאמר  יהוה  אל־בני  <BR>ישראל  הלא  ממצרים<BR>ומן־האמרי  ומן־בני<BR>עמון  ומן־פלשתים׃
וצידונים  ועמלק  <BR>ומעון  לחצו  אתכם<BR>ותצעקו  אלי<BR>ואושיעה  אתכם<BR>מידם׃
ואתם  עזבתם  אותי  <BR>ותעבדו  אלהים<BR>אחרים  לכן<BR>לא־אוסיף  להושיע<BR>אתכם׃
לכו  וזעקו  <BR>אל־האלהים  אשר<BR>בחרתם  בם  המה<BR>יושיעו  לכם  בעת<BR>צרתכם׃
ויאמרו  בני־ישראל  <BR>אל־יהוה  חטאנו<BR>עשה־אתה  לנו<BR>ככל־הטוב  בעיניך<BR>אך  הצילנו  נא  היום<BR>הזה׃
ויסירו  את־אלהי  <BR>הנכר  מקרבם  ויעבדו<BR>את־יהוה  ותקצר<BR>נפשו  בעמל  ישראל׃
ויצעקו  בני  עמון  <BR>ויחנו  בגלעד<BR>ויאספו  בני  ישראל<BR>ויחנו  במצפה׃
ויאמרו  העם  שרי  <BR>גלעד  איש  אל־רעהו<BR>מי  האיש  אשר  יחל<BR>להלחם  בבני  עמון<BR>יהיה  לראש  לכל<BR>ישבי  גלעד׃
