ויעשו  בני־ישראל  <BR>הרע  בעיני  יהוה<BR>ויתנם  יהוה<BR>ביד־מדין  שבע<BR>שנים׃
ותעז  יד־מדין  <BR>על־ישראל  מפני<BR>מדין  עשו  להם  בני<BR>ישראל  את־המנהרות<BR>אשר  בהרים<BR>ואת־המערות<BR>ואת־המצדות׃
והיה  אם־זרע  ישראל  <BR>ועלה  מדין  ועמלק<BR>ובני־קדם  ועלו<BR>עליו׃
ויחנו  עליהם  <BR>וישחיתו  את־יבול<BR>הארץ  עד־בואך  עזה<BR>ולא־ישאירו  מחיה<BR>בישראל  ושה  ושור<BR>וחמור׃
כי  הם  ומקניהם  <BR>יעלו  ואהליהם  יבאו<BR>כדי־ארבה  לרב  ולהם<BR>ולגמליהם  אין  מספר<BR>ויבאו  בארץ  לשחתה׃
וידל  ישראל  מאד  <BR>מפני  מדין  ויזעקו<BR>בני־ישראל<BR>אל־יהוה׃
ויהי  כי־זעקו  <BR>בני־ישראל  אל־יהוה<BR>על  אדות  מדין׃
וישלח  יהוה  איש  <BR>נביא  אל־בני  ישראל<BR>ויאמר  להם  כה־אמר<BR>יהוה  אלהי  ישראל<BR>אנכי  העליתי  אתכם<BR>ממצרים  ואציא  אתכם<BR>מבית  עבדים׃
ואצל  אתכם  מיד  <BR>מצרים  ומיד<BR>כל־לחציכם  ואגרש<BR>אותם  מפניכם  ואתנה<BR>לכם  את־ארצם׃
ואמרה  לכם  אני  <BR>יהוה  אלהיכם  לא<BR>תיראו  את־אלהי<BR>האמרי  אשר  אתם<BR>יושבים  בארצם  ולא<BR>שמעתם  בקולי׃
ויבא  מלאך  יהוה  <BR>וישב  תחת  האלה  אשר<BR>בעפרה  אשר  ליואש<BR>אבי  העזרי  וגדעון<BR>בנו  חבט  חטים  בגת<BR>להניס  מפני  מדין׃
וירא  אליו  מלאך  <BR>יהוה  ויאמר  אליו<BR>יהוה  עמך  גבור<BR>החיל׃
ויאמר  אליו  גדעון  <BR>בי  אדני  ויש  יהוה<BR>עמנו  ולמה  מצאתנו<BR>כל־זאת  ואיה<BR>כל־נפלאתיו  אשר<BR>ספרו־לנו  אבותינו<BR>לאמר  הלא  ממצרים<BR>העלנו  יהוה  ועתה<BR>נטשנו  יהוה  ויתננו<BR>בכף־מדין׃
ויפן  אליו  יהוה  <BR>ויאמר  לך  בכחך  זה<BR>והושעת  את־ישראל<BR>מכף  מדין  הלא<BR>שלחתיך׃
ויאמר  אליו  בי  <BR>אדני  במה  אושיע<BR>את־ישראל  הנה  אלפי<BR>הדל  במנשה  ואנכי<BR>הצעיר  בבית  אבי׃
ויאמר  אליו  יהוה  <BR>כי  אהיה  עמך  והכית<BR>את־מדין  כאיש  אחד׃
ויאמר  אליו  אם־נא  <BR>מצאתי  חן  בעיניך<BR>ועשית  לי  אות  שאתה<BR>מדבר  עמי׃
אל־נא  תמש  מזה  <BR>עד־באי  אליך<BR>והצאתי  את־מנחתי<BR>והנחתי  לפניך<BR>ויאמר  אנכי  אשב  עד<BR>שובך׃
וגדעון  בא  ויעש  <BR>גדי־עזים<BR>ואיפת־קמח  מצות<BR>הבשר  שם  בסל  והמרק<BR>שם  בפרור  ויוצא<BR>אליו  אל־תחת  האלה<BR>ויגש׃
ויאמר  אליו  מלאך  <BR>האלהים  קח  את־הבשר<BR>ואת־המצות  והנח<BR>אל־הסלע  הלז<BR>ואת־המרק  שפוך<BR>ויעש  כן׃
וישלח  מלאך  יהוה  <BR>את־קצה  המשענת  אשר<BR>בידו  ויגע  בבשר<BR>ובמצות  ותעל  האש<BR>מן־הצור  ותאכל<BR>את־הבשר  ואת־המצות<BR>ומלאך  יהוה  הלך<BR>מעיניו׃
וירא  גדעון  <BR>כי־מלאך  יהוה  הוא<BR>ויאמר  גדעון  אהה<BR>אדני  יהוה  כי־על־<BR>כן  ראיתי  מלאך<BR>יהוה  פנים<BR>אל־פנים׃
ויאמר  לו  יהוה  <BR>שלום  לך  אל־תירא<BR>לא  תמות׃
ויבן  שם  גדעון  <BR>מזבח  ליהוה<BR>ויקרא־לו  יהוה<BR>שלום  עד  היום  הזה<BR>עודנו  בעפרת  אבי<BR>העזרי׃
ויהי  בלילה  ההוא  <BR>ויאמר  לו  יהוה  קח<BR>את־פר־השור  אשר<BR>לאביך  ופר  השני<BR>שבע  שנים  והרסת<BR>את־מזבח  הבעל  אשר<BR>לאביך  ואת־האשרה<BR>אשר־עליו  תכרת׃
ובנית  מזבח  ליהוה  <BR>אלהיך  על  ראש<BR>המעוז  הזה  במערכה<BR>ולקחת  את־הפר  השני<BR>והעלית  עולה  בעצי<BR>האשרה  אשר  תכרת׃
ויקח  גדעון  עשרה  <BR>אנשים  מעבדיו  ויעש<BR>כאשר  דבר  אליו<BR>יהוה  ויהי  כאשר<BR>ירא  את־בית  אביו<BR>ואת־אנשי  העיר<BR>מעשות  יומם  ויעש<BR>לילה׃
וישכימו  אנשי  העיר  <BR>בבקר  והנה  נתץ<BR>מזבח  הבעל  והאשרה<BR>אשר־עליו  כרתה  ואת<BR>הפר  השני  העלה<BR>על־המזבח  הבנוי׃
ויאמרו  איש  <BR>אל־רעהו  מי  עשה<BR>הדבר  הזה  וידרשו<BR>ויבקשו  ויאמרו<BR>גדעון  בן־יואש  עשה<BR>הדבר  הזה׃
ויאמרו  אנשי  העיר  <BR>אל־יואש  הוצא<BR>את־בנך  וימת  כי<BR>נתץ  את־מזבח  הבעל<BR>וכי  כרת  האשרה<BR>אשר־עליו׃
ויאמר  יואש  לכל  <BR>אשר־עמדו  עליו<BR>האתם  תריבון  לבעל<BR>אם־אתם  תושיעון<BR>אותו  אשר  יריב  לו<BR>יומת  עד־הבקר<BR>אם־אלהים  הוא  ירב<BR>לו  כי  נתץ  את־<BR>מזבחו׃
ויקרא־לו  <BR>ביום־ההוא  ירבעל<BR>לאמר  ירב  בו  הבעל<BR>כי  נתץ  את־מזבחו׃
וכל־מדין  ועמלק  <BR>ובני־קדם  נאספו<BR>יחדו  ויעברו  ויחנו<BR>בעמק  יזרעאל׃
ורוח  יהוה  לבשה  <BR>את־גדעון  ויתקע<BR>בשופר  ויזעק<BR>אביעזר  אחריו׃
ומלאכים  שלח  <BR>בכל־מנשה  ויזעק<BR>גם־הוא  אחריו<BR>ומלאכים  שלח  באשר<BR>ובזבלון  ובנפתלי<BR>ויעלו  לקראתם׃
ויאמר  גדעון  <BR>אל־האלהים  אם־ישך<BR>מושיע  בידי<BR>את־ישראל  כאשר<BR>דברת׃
הנה  אנכי  מציג  <BR>את־גזת  הצמר  בגרן<BR>אם  טל  יהיה<BR>על־הגזה  לבדה  ועל־<BR>כל־הארץ  חרב<BR>וידעתי  כי־תושיע<BR>בידי  את־ישראל<BR>כאשר  דברת׃
ויהי־כן  וישכם  <BR>ממחרת  ויזר<BR>את־הגזה  וימץ  טל<BR>מן־הגזה  מלוא  הספל<BR>מים׃
ויאמר  גדעון  <BR>אל־האלהים  אל־יחר<BR>אפך  בי  ואדברה  אך<BR>הפעם  אנסה  נא־<BR>רק־הפעם  בגזה<BR>יהי־נא  חרב<BR>אל־הגזה  לבדה<BR>ועל־כל־הארץ<BR>יהיה־טל׃
ויעש  אלהים  כן  <BR>בלילה  ההוא<BR>ויהי־חרב  אל־הגזה<BR>לבדה  ועל־כל־הארץ<BR>היה  טל׃
