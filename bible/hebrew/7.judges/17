ויהי־איש  <BR>מהר־אפרים  ושמו<BR>מיכיהו׃
ויאמר  לאמו  אלף  <BR>ומאה  הכסף  אשר<BR>לקח־לך  ואתי  אלית<BR>וגם  אמרת  באזני<BR>הנה־הכסף  אתי  אני<BR>לקחתיו  ותאמר  אמו<BR>ברוך  בני  ליהוה׃
וישב  את־אלף־ומאה  <BR>הכסף  לאמו  ותאמר<BR>אמו  הקדש  הקדשתי<BR>את־הכסף  ליהוה<BR>מידי  לבני  לעשות<BR>פסל  ומסכה  ועתה<BR>אשיבנו  לך׃
וישב  את־הכסף  לאמו  <BR>ותקח  אמו  מאתים<BR>כסף  ותתנהו  לצורף<BR>ויעשהו  פסל  ומסכה<BR>ויהי  בבית  מיכיהו׃
והאיש  מיכה  לו  בית  <BR>אלהים  ויעש  אפוד<BR>ותרפים  וימלא<BR>את־יד  אחד  מבניו<BR>ויהי־לו  לכהן׃
בימים  ההם  אין  מלך  <BR>בישראל  איש  הישר<BR>בעיניו  יעשה׃
ויהי־נער  מבית  לחם  <BR>יהודה  ממשפחת<BR>יהודה  והוא  לוי<BR>והוא  גר־שם׃
וילך  האיש  מהעיר  <BR>מבית  לחם  יהודה<BR>לגור  באשר  ימצא<BR>ויבא  הר־אפרים<BR>עד־בית  מיכה  לעשות<BR>דרכו׃
ויאמר־לו  מיכה  <BR>מאין  תבוא  ויאמר<BR>אליו  לוי  אנכי<BR>מבית  לחם  יהודה<BR>ואנכי  הלך  לגור<BR>באשר  אמצא׃
ויאמר  לו  מיכה  שבה  <BR>עמדי  והיה־לי  לאב<BR>ולכהן  ואנכי<BR>אתן־לך  עשרת  כסף<BR>לימים  וערך  בגדים<BR>ומחיתך  וילך  הלוי׃
ויואל  הלוי  לשבת  <BR>את־האיש  ויהי  הנער<BR>לו  כאחד  מבניו׃
וימלא  מיכה  את־יד  <BR>הלוי  ויהי־לו  הנער<BR>לכהן  ויהי  בבית<BR>מיכה׃
ויאמר  מיכה  עתה  <BR>ידעתי  כי־ייטיב<BR>יהוה  לי  כי  היה־לי<BR>הלוי  לכהן׃
