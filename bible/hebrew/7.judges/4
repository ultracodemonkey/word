ויספו  בני  ישראל  <BR>לעשות  הרע  בעיני<BR>יהוה  ואהוד  מת׃
וימכרם  יהוה  ביד  <BR>יבין  מלך־כנען  אשר<BR>מלך  בחצור<BR>ושר־צבאו  סיסרא<BR>והוא  יושב  בחרשת<BR>הגוים׃
ויצעקו  בני־ישראל  <BR>אל־יהוה  כי  תשע<BR>מאות  רכב־ברזל  לו<BR>והוא  לחץ  את־  בני<BR>ישראל  בחזקה  עשרים<BR>שנה׃
ודבורה  אשה  נביאה  <BR>אשת  לפידות  היא<BR>שפטה  את־ישראל  בעת<BR>ההיא׃
והיא  יושבת  <BR>תחת־תמר  דבורה  בין<BR>הרמה  ובין  בית־אל<BR>בהר  אפרים  ויעלו<BR>אליה  בני  ישראל<BR>למשפט׃
ותשלח  ותקרא  לברק  <BR>בן־אבינעם  מקדש<BR>נפתלי  ותאמר  אליו<BR>הלא  צוה  יהוה<BR>אלהי־ישראל  לך<BR>ומשכת  בהר  תבור<BR>ולקחת  עמך  עשרת<BR>אלפים  איש  מבני<BR>נפתלי  ומבני<BR>זבלון׃
ומשכתי  אליך  <BR>אל־נחל  קישון<BR>את־סיסרא  שר־צבא<BR>יבין  ואת־רכבו<BR>ואת־  המונו<BR>ונתתיהו  בידך׃
ויאמר  אליה  ברק  <BR>אם־תלכי  עמי<BR>והלכתי  ואם־לא<BR>תלכי  עמי  לא  אלך׃
ותאמר  הלך  אלך  עמך  <BR>אפס  כי  לא  תהיה<BR>תפארתך  על־הדרך<BR>אשר  אתה  הולך  כי<BR>ביד־אשה  ימכר  יהוה<BR>את־סיסרא  ותקם<BR>דבורה  ותלך  עם־ברק<BR>קדשה׃
ויזעק  ברק  <BR>את־זבולן<BR>ואת־נפתלי  קדשה<BR>ויעל  ברגליו  עשרת<BR>אלפי  איש  ותעל  עמו<BR>דבורה׃
וחבר  הקיני  נפרד  <BR>מקין  מבני  חבב  חתן<BR>משה  ויט  אהלו<BR>עד־אלון  בצענים<BR>אשר  את־קדש׃
ויגדו  לסיסרא  כי  <BR>עלה  ברק  בן־אבינעם<BR>הר־תבור׃
ויזעק  סיסרא  <BR>את־כל־רכבו  תשע<BR>מאות  רכב  ברזל<BR>ואת־כל־העם  אשר<BR>אתו  מחרשת  הגוים<BR>אל־נחל  קישון׃
ותאמר  דברה  אל־ברק  <BR>קום  כי  זה  היום<BR>אשר  נתן  יהוה<BR>את־סיסרא  בידך  הלא<BR>יהוה  יצא  לפניך<BR>וירד  ברק  מהר  תבור<BR>ועשרת  אלפים  איש<BR>אחריו׃
ויהם  יהוה  <BR>את־סיסרא<BR>ואת־כל־הרכב<BR>ואת־כל־המחנה<BR>לפי־חרב  לפני  ברק<BR>וירד  סיסרא  מעל<BR>המרכבה  וינס<BR>ברגליו׃
וברק  רדף  אחרי  <BR>הרכב  ואחרי  המחנה<BR>עד  חרשת  הגוים<BR>ויפל  כל־מחנה<BR>סיסרא  לפי־חרב  לא<BR>נשאר  עד־אחד׃
וסיסרא  נס  ברגליו  <BR>אל־אהל  יעל  אשת<BR>חבר  הקיני  כי  שלום<BR>בין  יבין  מלך־חצור<BR>ובין  בית  חבר<BR>הקיני׃
ותצא  יעל  לקראת  <BR>סיסרא  ותאמר  אליו<BR>סורה  אדני  סורה<BR>אלי  אל־תירא  ויסר<BR>אליה  האהלה  ותכסהו<BR>בשמיכה׃
ויאמר  אליה  <BR>השקיני־נא  מעט־מים<BR>כי  צמאתי  ותפתח<BR>את־נאוד  החלב<BR>ותשקהו  ותכסהו׃
ויאמר  אליה  עמד  <BR>פתח  האהל  והיה<BR>אם־איש  יבוא  ושאלך<BR>ואמר  היש־פה  איש<BR>ואמרת  אין׃
ותקח  יעל  אשת־חבר  <BR>את־יתד  האהל  ותשם<BR>את־המקבת  בידה<BR>ותבוא  אליו  בלאט<BR>ותתקע  את־היתד<BR>ברקתו  ותצנח  בארץ<BR>והוא־נרדם  ויעף<BR>וימת׃
והנה  ברק  רדף  <BR>את־סיסרא  ותצא  יעל<BR>לקראתו  ותאמר  לו<BR>לך  ואראך  את־  האיש<BR>אשר־אתה  מבקש  ויבא<BR>אליה  והנה  סיסרא<BR>נפל  מת  והיתד<BR>ברקתו׃
ויכנע  אלהים  ביום  <BR>ההוא  את  יבין<BR>מלך־כנען  לפני  בני<BR>ישראל׃
ותלך  יד  בני־ישראל  <BR>הלוך  וקשה  על  יבין<BR>מלך־כנען  עד  אשר<BR>הכריתו  את  יבין<BR>מלך־כנען׃
