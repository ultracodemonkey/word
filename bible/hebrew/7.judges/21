ואיש  ישראל  נשבע  <BR>במצפה  לאמר  איש<BR>ממנו  לא־יתן  בתו<BR>לבנימן  לאשה׃
ויבא  העם  בית־אל  <BR>וישבו  שם  עד־הערב<BR>לפני  האלהים  וישאו<BR>קולם  ויבכו  בכי<BR>גדול׃
ויאמרו  למה  יהוה  <BR>אלהי  ישראל  היתה<BR>זאת  בישראל  להפקד<BR>היום  מישראל  שבט<BR>אחד׃
ויהי  ממחרת  <BR>וישכימו  העם<BR>ויבנו־שם  מזבח<BR>ויעלו  עלות<BR>ושלמים׃
ויאמרו  בני  ישראל  <BR>מי  אשר  לא־עלה<BR>בקהל  מכל־שבטי<BR>ישראל  אל־יהוה  כי<BR>השבועה  הגדולה<BR>היתה  לאשר  לא־עלה<BR>אל־יהוה  המצפה<BR>לאמר  מות  יומת׃
וינחמו  בני  ישראל  <BR>אל־בנימן  אחיו<BR>ויאמרו  נגדע  היום<BR>שבט  אחד  מישראל׃
מה־נעשה  להם  <BR>לנותרים  לנשים<BR>ואנחנו  נשבענו<BR>ביהוה  לבלתי<BR>תת־להם  מבנותינו<BR>לנשים׃
ויאמרו  מי  אחד  <BR>משבטי  ישראל  אשר<BR>לא־עלה  אל־יהוה<BR>המצפה  והנה  לא  בא־<BR>איש  אל־המחנה<BR>מיביש  גלעד<BR>אל־הקהל׃
ויתפקד  העם  והנה  <BR>אין־שם  איש  מיושבי<BR>יבש  גלעד׃
וישלחו־שם  העדה  <BR>שנים־עשר  אלף  איש<BR>מבני  החיל  ויצוו<BR>אותם  לאמר  לכו<BR>והכיתם  את־יושבי<BR>יבש  גלעד  לפי־חרב<BR>והנשים  והטף׃
וזה  הדבר  אשר  תעשו  <BR>כל־זכר  וכל־אשה<BR>ידעת  משכב־זכר<BR>תחרימו׃
וימצאו  מיושבי  <BR>יביש  גלעד  ארבע<BR>מאות  נערה  בתולה<BR>אשר  לא־ידעה  איש<BR>למשכב  זכר  ויביאו<BR>אותם  אל־המחנה  שלה<BR>אשר  בארץ  כנען׃
וישלחו  כל־העדה  <BR>וידברו  אל־בני<BR>בנימן  אשר  בסלע<BR>רמון  ויקראו  להם<BR>שלום׃
וישב  בנימן  בעת  <BR>ההיא  ויתנו  להם<BR>הנשים  אשר  חיו<BR>מנשי  יבש  גלעד<BR>ולא־מצאו  להם  כן׃
והעם  נחם  לבנימן  <BR>כי־עשה  יהוה  פרץ<BR>בשבטי  ישראל׃
ויאמרו  זקני  העדה  <BR>מה־נעשה  לנותרים<BR>לנשים  כי־נשמדה<BR>מבנימן  אשה׃
ויאמרו  ירשת  פליטה  <BR>לבנימן  ולא־ימחה<BR>שבט  מישראל׃
ואנחנו  לא  נוכל  <BR>לתת־להם  נשים<BR>מבנותינו  כי־נשבעו<BR>בני־ישראל  לאמר<BR>ארור  נתן  אשה<BR>לבנימן׃
ויאמרו  הנה  <BR>חג־יהוה  בשלו<BR>מימים  ימימה  אשר<BR>מצפונה  לבית־אל<BR>מזרחה  השמש  למסלה<BR>העלה  מבית־אל  שכמה<BR>ומנגב  ללבונה׃
ויצו  את־בני  בנימן  <BR>לאמר  לכו  וארבתם<BR>בכרמים׃
וראיתם  והנה  <BR>אם־יצאו  בנות־שילו<BR>לחול  במחלות<BR>ויצאתם  מן־הכרמים<BR>וחטפתם  לכם  איש<BR>אשתו  מבנות  שילו<BR>והלכתם  ארץ  בנימן׃
והיה  כי־יבאו  <BR>אבותם  או  אחיהם<BR>לרוב  אלינו  ואמרנו<BR>אליהם  חנונו  אותם<BR>כי  לא  לקחנו  איש<BR>אשתו  במלחמה  כי  לא<BR>אתם  נתתם  להם  כעת<BR>תאשמו׃
ויעשו־כן  בני  <BR>בנימן  וישאו  נשים<BR>למספרם  מן־המחללות<BR>אשר  גזלו  וילכו<BR>וישובו  אל־נחלתם<BR>ויבנו  את־הערים<BR>וישבו  בהם׃
ויתהלכו  משם  <BR>בני־ישראל  בעת<BR>ההיא  איש  לשבטו<BR>ולמשפחתו  ויצאו<BR>משם  איש  לנחלתו׃
בימים  ההם  אין  מלך  <BR>בישראל  איש  הישר<BR>בעיניו  יעשה׃
