ויהי  מימים  בימי  <BR>קציר־חטים  ויפקד<BR>שמשון  את־אשתו<BR>בגדי  עזים  ויאמר<BR>אבאה  אל־אשתי<BR>החדרה  ולא־נתנו<BR>אביה  לבוא׃
ויאמר  אביה  אמר  <BR>אמרתי  כי־שנא<BR>שנאתה  ואתננה<BR>למרעך  הלא  אחתה<BR>הקטנה  טובה  ממנה<BR>תהי־נא  לך  תחתיה׃
ויאמר  להם  שמשון  <BR>נקיתי  הפעם<BR>מפלשתים  כי־עשה<BR>אני  עמם  רעה׃
וילך  שמשון  וילכד  <BR>שלש־מאות  שועלים<BR>ויקח  לפדים  ויפן<BR>זנב  אל־זנב  וישם<BR>לפיד  אחד  בין־שני<BR>הזנבות  בתוך׃
ויבער־אש  בלפידים  <BR>וישלח  בקמות<BR>פלשתים  ויבער<BR>מגדיש  ועד־קמה<BR>ועד־  כרם  זית׃
ויאמרו  פלשתים  מי  <BR>עשה  זאת  ויאמרו<BR>שמשון  חתן  התמני<BR>כי  לקח  את־  אשתו<BR>ויתנה  למרעהו<BR>ויעלו  פלשתים<BR>וישרפו  אותה<BR>ואת־אביה  באש׃
ויאמר  להם  שמשון  <BR>אם־תעשון  כזאת  כי<BR>אם־נקמתי  בכם  ואחר<BR>אחדל׃
ויך  אותם  שוק  <BR>על־ירך  מכה  גדולה<BR>וירד  וישב  בסעיף<BR>סלע  עיטם׃
ויעלו  פלשתים  <BR>ויחנו  ביהודה<BR>וינטשו  בלחי׃
ויאמרו  איש  יהודה  <BR>למה  עליתם  עלינו<BR>ויאמרו  לאסור<BR>את־שמשון  עלינו<BR>לעשות  לו  כאשר  עשה<BR>לנו׃
וירדו  שלשת  אלפים  <BR>איש  מיהודה<BR>אל־סעיף  סלע  עיטם<BR>ויאמרו  לשמשון  הלא<BR>ידעת  כי־משלים  בנו<BR>פלשתים  ומה־זאת<BR>עשית  לנו  ויאמר<BR>להם  כאשר  עשו  לי<BR>כן  עשיתי  להם׃
ויאמרו  לו  לאסרך  <BR>ירדנו  לתתך<BR>ביד־פלשתים  ויאמר<BR>להם  שמשון  השבעו<BR>לי  פן־תפגעון  בי<BR>אתם׃
ויאמרו  לו  לאמר  לא  <BR>כי־אסר  נאסרך<BR>ונתנוך  בידם  והמת<BR>לא  נמיתך  ויאסרהו<BR>בשנים  עבתים  חדשים<BR>ויעלוהו  מן־הסלע׃
הוא־בא  עד־לחי  <BR>ופלשתים  הריעו<BR>לקראתו  ותצלח  עליו<BR>רוח  יהוה  ותהיינה<BR>העבתים  אשר<BR>על־זרועותיו<BR>כפשתים  אשר  בערו<BR>באש  וימסו  אסוריו<BR>מעל  ידיו׃
וימצא  לחי־חמור  <BR>טריה  וישלח  ידו<BR>ויקחה  ויך־בה  אלף<BR>איש׃
ויאמר  שמשון  בלחי  <BR>החמור  חמור  חמרתים<BR>בלחי  החמור  הכיתי<BR>אלף  איש׃
ויהי  ככלתו  לדבר  <BR>וישלך  הלחי  מידו<BR>ויקרא  למקום  ההוא<BR>רמת  לחי׃
ויצמא  מאד  ויקרא  <BR>אל־יהוה  ויאמר  אתה<BR>נתת  ביד־עבדך<BR>את־התשועה  הגדלה<BR>הזאת  ועתה  אמות<BR>בצמא  ונפלתי  ביד<BR>הערלים׃
ויבקע  אלהים  <BR>את־המכתש  אשר־בלחי<BR>ויצאו  ממנו  מים<BR>וישת  ותשב  רוחו<BR>ויחי  על־כן  קרא<BR>שמה  עין  הקורא  אשר<BR>בלחי  עד  היום  הזה׃
וישפט  את־ישראל  <BR>בימי  פלשתים  עשרים<BR>שנה׃
