ויפתח  הגלעדי  היה  <BR>גבור  חיל  והוא<BR>בן־אשה  זונה  ויולד<BR>גלעד  את־  יפתח׃
ותלד  אשת־גלעד  לו  <BR>בנים  ויגדלו<BR>בני־האשה  ויגרשו<BR>את־יפתח  ויאמרו  לו<BR>לא־תנחל<BR>בבית־אבינו  כי<BR>בן־אשה  אחרת  אתה׃
ויברח  יפתח  מפני  <BR>אחיו  וישב  בארץ<BR>טוב  ויתלקטו<BR>אל־יפתח  אנשים<BR>ריקים  ויצאו  עמו׃
ויהי  מימים  וילחמו  <BR>בני־עמון<BR>עם־ישראל׃
ויהי  כאשר־נלחמו  <BR>בני־עמון  עם־ישראל<BR>וילכו  זקני  גלעד<BR>לקחת  את־  יפתח<BR>מארץ  טוב׃
ויאמרו  ליפתח  לכה  <BR>והייתה  לנו  לקצין<BR>ונלחמה  בבני  עמון׃
ויאמר  יפתח  לזקני  <BR>גלעד  הלא  אתם<BR>שנאתם  אותי<BR>ותגרשוני  מבית  אבי<BR>ומדוע  באתם  אלי<BR>עתה  כאשר  צר  לכם׃
ויאמרו  זקני  גלעד  <BR>אל־יפתח  לכן  עתה<BR>שבנו  אליך  והלכת<BR>עמנו  ונלחמת  בבני<BR>עמון  והיית  לנו<BR>לראש  לכל  ישבי<BR>גלעד׃
ויאמר  יפתח  <BR>אל־זקני  גלעד<BR>אם־משיבים  אתם<BR>אותי  להלחם  בבני<BR>עמון  ונתן  יהוה<BR>אותם  לפני  אנכי<BR>אהיה  לכם  לראש׃
ויאמרו  זקני־גלעד  <BR>אל־יפתח  יהוה  יהיה<BR>שמע  בינותינו<BR>אם־לא  כדברך  כן<BR>נעשה׃
וילך  יפתח  עם־זקני  <BR>גלעד  וישימו  העם<BR>אותו  עליהם  לראש<BR>ולקצין  וידבר  יפתח<BR>את־כל־דבריו  לפני<BR>יהוה  במצפה׃
וישלח  יפתח  מלאכים  <BR>אל־מלך  בני־עמון<BR>לאמר  מה־לי  ולך<BR>כי־באת  אלי  להלחם<BR>בארצי׃
ויאמר  מלך  <BR>בני־עמון  אל־מלאכי<BR>יפתח  כי־לקח  ישראל<BR>את־ארצי  בעלותו<BR>ממצרים  מארנון<BR>ועד־היבק<BR>ועד־הירדן  ועתה<BR>השיבה  אתהן  בשלום׃
ויוסף  עוד  יפתח  <BR>וישלח  מלאכים<BR>אל־מלך  בני  עמון׃
ויאמר  לו  כה  אמר  <BR>יפתח  לא־לקח  ישראל<BR>את־ארץ  מואב<BR>ואת־ארץ  בני  עמון׃
כי  בעלותם  ממצרים  <BR>וילך  ישראל  במדבר<BR>עד־ים־סוף  ויבא<BR>קדשה׃
וישלח  ישראל  <BR>מלאכים  אל־מלך<BR>אדום  לאמר<BR>אעברה־נא  בארצך<BR>ולא  שמע  מלך  אדום<BR>וגם  אל־מלך  מואב<BR>שלח  ולא  אבה  וישב<BR>ישראל  בקדש׃
וילך  במדבר  ויסב  <BR>את־ארץ  אדום<BR>ואת־ארץ  מואב  ויבא<BR>ממזרח־שמש  לארץ<BR>מואב  ויחנון  בעבר<BR>ארנון  ולא־באו<BR>בגבול  מואב  כי<BR>ארנון  גבול  מואב׃
וישלח  ישראל  <BR>מלאכים  אל־סיחון<BR>מלך־האמרי  מלך<BR>חשבון  ויאמר  לו<BR>ישראל  נעברה־נא<BR>בארצך  עד־מקומי׃
ולא־האמין  סיחון  <BR>את־ישראל  עבר<BR>בגבלו  ויאסף  סיחון<BR>את־כל־עמו  ויחנו<BR>ביהצה  וילחם<BR>עם־ישראל׃
ויתן  יהוה  <BR>אלהי־ישראל<BR>את־סיחון<BR>ואת־כל־עמו  ביד<BR>ישראל  ויכום  ויירש<BR>ישראל  את  כל־ארץ<BR>האמרי  יושב  הארץ<BR>ההיא׃
ויירשו  את  כל־גבול  <BR>האמרי  מארנון<BR>ועד־היבק<BR>ומן־המדבר<BR>ועד־הירדן׃
ועתה  יהוה  אלהי  <BR>ישראל  הוריש<BR>את־האמרי  מפני  עמו<BR>ישראל  ואתה<BR>תירשנו׃
הלא  את  אשר  יורישך  <BR>כמוש  אלהיך  אותו<BR>תירש  ואת  כל־אשר<BR>הוריש  יהוה  אלהינו<BR>מפנינו  אותו  נירש׃
ועתה  הטוב  טוב  אתה  <BR>מבלק  בן־צפור  מלך<BR>מואב  הרוב  רב<BR>עם־ישראל  אם־  נלחם<BR>נלחם  בם׃
בשבת  ישראל  בחשבון  <BR>ובבנותיה  ובערעור<BR>ובבנותיה<BR>ובכל־הערים  אשר<BR>על־ידי  ארנון  שלש<BR>מאות  שנה  ומדוע<BR>לא־הצלתם  בעת<BR>ההיא׃
ואנכי  לא־חטאתי  לך  <BR>ואתה  עשה  אתי  רעה<BR>להלחם  בי  ישפט<BR>יהוה  השפט  היום<BR>בין  בני  ישראל<BR>ובין  בני  עמון׃
ולא  שמע  מלך  בני  <BR>עמון  אל־דברי  יפתח<BR>אשר  שלח  אליו׃
ותהי  על־יפתח  רוח  <BR>יהוה  ויעבר<BR>את־הגלעד  ואת־מנשה<BR>ויעבר  את־מצפה<BR>גלעד  וממצפה  גלעד<BR>עבר  בני  עמון׃
וידר  יפתח  נדר  <BR>ליהוה  ויאמר<BR>אם־נתון  תתן<BR>את־בני  עמון  בידי׃
והיה  היוצא  אשר  <BR>יצא  מדלתי  ביתי<BR>לקראתי  בשובי<BR>בשלום  מבני  עמון<BR>והיה  ליהוה<BR>והעליתהו  עולה׃
ויעבר  יפתח  אל־בני  <BR>עמון  להלחם  בם<BR>ויתנם  יהוה  בידו׃
ויכם  מערוער  <BR>ועד־בואך  מנית<BR>עשרים  עיר  ועד  אבל<BR>כרמים  מכה  גדולה<BR>מאד  ויכנעו  בני<BR>עמון  מפני  בני<BR>ישראל׃
ויבא  יפתח  המצפה  <BR>אל־ביתו  והנה  בתו<BR>יצאת  לקראתו  בתפים<BR>ובמחלות  ורק  היא<BR>יחידה  אין־לו  ממנו<BR>בן  או־בת׃
ויהי  כראותו  אותה  <BR>ויקרע  את־בגדיו<BR>ויאמר  אהה  בתי<BR>הכרע  הכרעתני  ואת<BR>היית  בעכרי  ואנכי<BR>פציתי־פי  אל־יהוה<BR>ולא  אוכל  לשוב׃
ותאמר  אליו  אבי  <BR>פציתה  את־פיך<BR>אל־יהוה  עשה  לי<BR>כאשר  יצא  מפיך<BR>אחרי  אשר  עשה  לך<BR>יהוה  נקמות  מאיביך<BR>מבני  עמון׃
ותאמר  אל־אביה  <BR>יעשה  לי  הדבר  הזה<BR>הרפה  ממני  שנים<BR>חדשים  ואלכה<BR>וירדתי  על־ההרים<BR>ואבכה  על־בתולי<BR>אנכי  ורעיתי׃
ויאמר  לכי  וישלח  <BR>אותה  שני  חדשים<BR>ותלך  היא  ורעותיה<BR>ותבך  על־  בתוליה<BR>על־ההרים׃
ויהי  מקץ  שנים  <BR>חדשים  ותשב<BR>אל־אביה  ויעש  לה<BR>את־נדרו  אשר  נדר<BR>והיא  לא־ידעה  איש<BR>ותהי־חק  בישראל׃
מימים  ימימה  תלכנה  <BR>בנות  ישראל  לתנות<BR>לבת־יפתח  הגלעדי<BR>ארבעת  ימים  בשנה׃
