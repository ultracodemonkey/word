ויספו  בני  ישראל  <BR>לעשות  הרע  בעיני<BR>יהוה  ויתנם  יהוה<BR>ביד־פלשתים  ארבעים<BR>שנה׃
ויהי  איש  אחד  <BR>מצרעה  ממשפחת  הדני<BR>ושמו  מנוח  ואשתו<BR>עקרה  ולא  ילדה׃
וירא  מלאך־יהוה  <BR>אל־האשה  ויאמר<BR>אליה  הנה־נא<BR>את־עקרה  ולא  ילדת<BR>והרית  וילדת  בן׃
ועתה  השמרי  נא  <BR>ואל־תשתי  יין  ושכר<BR>ואל־תאכלי  כל־טמא׃
כי  הנך  הרה  וילדת  <BR>בן  ומורה  לא־יעלה<BR>על־ראשו  כי־נזיר<BR>אלהים  יהיה  הנער<BR>מן־הבטן  והוא  יחל<BR>להושיע  את־ישראל<BR>מיד  פלשתים׃
ותבא  האשה  ותאמר  <BR>לאישה  לאמר  איש<BR>האלהים  בא  אלי<BR>ומראהו  כמראה  מלאך<BR>האלהים  נורא  מאד<BR>ולא  שאלתיהו<BR>אי־מזה  הוא<BR>ואת־שמו  לא־הגיד<BR>לי׃
ויאמר  לי  הנך  הרה  <BR>וילדת  בן  ועתה<BR>אל־תשתי  יין  ושכר<BR>ואל־תאכלי  כל־<BR>טמאה  כי־נזיר<BR>אלהים  יהיה  הנער<BR>מן־הבטן  עד־יום<BR>מותו׃
ויעתר  מנוח  <BR>אל־יהוה  ויאמר  בי<BR>אדוני  איש  האלהים<BR>אשר  שלחת  יבוא־נא<BR>עוד  אלינו  ויורנו<BR>מה־נעשה  לנער<BR>היולד׃
וישמע  האלהים  בקול  <BR>מנוח  ויבא  מלאך<BR>האלהים  עוד<BR>אל־האשה  והיא<BR>יושבת  בשדה  ומנוח<BR>אישה  אין  עמה׃
ותמהר  האשה  ותרץ  <BR>ותגד  לאישה  ותאמר<BR>אליו  הנה  נראה  אלי<BR>האיש  אשר־  בא  ביום<BR>אלי׃
ויקם  וילך  מנוח  <BR>אחרי  אשתו  ויבא<BR>אל־האיש  ויאמר  לו<BR>האתה  האיש  אשר־<BR>דברת  אל־האשה<BR>ויאמר  אני׃
ויאמר  מנוח  עתה  <BR>יבא  דבריך  מה־יהיה<BR>משפט־הנער  ומעשהו׃
ויאמר  מלאך  יהוה  <BR>אל־מנוח  מכל<BR>אשר־אמרתי  אל־האשה<BR>תשמר׃
מכל  אשר־יצא  מגפן  <BR>היין  לא  תאכל  ויין<BR>ושכר  אל־תשת<BR>וכל־טמאה  אל־  תאכל<BR>כל  אשר־צויתיה<BR>תשמר׃
ויאמר  מנוח  <BR>אל־מלאך  יהוה<BR>נעצרה־נא  אותך<BR>ונעשה  לפניך  גדי<BR>עזים׃
ויאמר  מלאך  יהוה  <BR>אל־מנוח  אם־תעצרני<BR>לא־אכל  בלחמך<BR>ואם־תעשה  עלה<BR>ליהוה  תעלנה  כי<BR>לא־ידע  מנוח<BR>כי־מלאך  יהוה  הוא׃
ויאמר  מנוח  <BR>אל־מלאך  יהוה  מי<BR>שמך  כי־יבא  דבריך<BR>וכבדנוך׃
ויאמר  לו  מלאך  <BR>יהוה  למה  זה  תשאל<BR>לשמי  והוא־פלאי׃
ויקח  מנוח  את־גדי  <BR>העזים  ואת־המנחה<BR>ויעל  על־הצור<BR>ליהוה  ומפלא  לעשות<BR>ומנוח  ואשתו  ראים׃
ויהי  בעלות  הלהב  <BR>מעל  המזבח  השמימה<BR>ויעל  מלאך־יהוה<BR>בלהב  המזבח  ומנוח<BR>ואשתו  ראים  ויפלו<BR>על־פניהם  ארצה׃
ולא־יסף  עוד  מלאך  <BR>יהוה  להראה<BR>אל־מנוח  ואל־אשתו<BR>אז  ידע  מנוח  כי־<BR>מלאך  יהוה  הוא׃
ויאמר  מנוח  <BR>אל־אשתו  מות  נמות<BR>כי  אלהים  ראינו׃
ותאמר  לו  אשתו  לו  <BR>חפץ  יהוה  להמיתנו<BR>לא־לקח  מידנו  עלה<BR>ומנחה  ולא  הראנו<BR>את־כל־אלה  וכעת  לא<BR>השמיענו  כזאת׃
ותלד  האשה  בן  <BR>ותקרא  את־שמו<BR>שמשון  ויגדל  הנער<BR>ויברכהו  יהוה׃
ותחל  רוח  יהוה  <BR>לפעמו  במחנה־דן<BR>בין  צרעה  ובין<BR>אשתאל׃
