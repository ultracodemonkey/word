ויצאו  כל־בני  <BR>ישראל  ותקהל  העדה<BR>כאיש  אחד  למדן<BR>ועד־באר  שבע  וארץ<BR>הגלעד  אל־יהוה<BR>המצפה׃
ויתיצבו  פנות  <BR>כל־העם  כל  שבטי<BR>ישראל  בקהל  עם<BR>האלהים  ארבע  מאות<BR>אלף  איש  רגלי  שלף<BR>חרב׃
וישמעו  בני  בנימן  <BR>כי־עלו  בני־ישראל<BR>המצפה  ויאמרו  בני<BR>ישראל  דברו  איכה<BR>נהיתה  הרעה  הזאת׃
ויען  האיש  הלוי  <BR>איש  האשה  הנרצחה<BR>ויאמר  הגבעתה  אשר<BR>לבנימן  באתי  אני<BR>ופילגשי  ללון׃
ויקמו  עלי  בעלי  <BR>הגבעה  ויסבו  עלי<BR>את־הבית  לילה  אותי<BR>דמו  להרג  ואת־<BR>פילגשי  ענו  ותמת׃
ואחז  בפילגשי  <BR>ואנתחה  ואשלחה<BR>בכל־שדה  נחלת<BR>ישראל  כי  עשו  זמה<BR>ונבלה  בישראל׃
הנה  כלכם  בני  <BR>ישראל  הבו  לכם  דבר<BR>ועצה  הלם׃
ויקם  כל־העם  כאיש  <BR>אחד  לאמר  לא  נלך<BR>איש  לאהלו  ולא<BR>נסור  איש  לביתו׃
ועתה  זה  הדבר  אשר  <BR>נעשה  לגבעה  עליה<BR>בגורל׃
ולקחנו  עשרה  אנשים  <BR>למאה  לכל  שבטי<BR>ישראל  ומאה  לאלף<BR>ואלף  לרבבה  לקחת<BR>צדה  לעם  לעשות<BR>לבואם  לגבע  בנימן<BR>ככל־הנבלה  אשר  עשה<BR>בישראל׃
ויאסף  כל־איש  <BR>ישראל  אל־העיר<BR>כאיש  אחד  חברים׃
וישלחו  שבטי  ישראל  <BR>אנשים  בכל־שבטי<BR>בנימן  לאמר  מה<BR>הרעה  הזאת  אשר<BR>נהיתה  בכם׃
ועתה  תנו  <BR>את־האנשים<BR>בני־בליעל  אשר<BR>בגבעה  ונמיתם<BR>ונבערה  רעה  מישראל<BR>ולא  אבו  בנימן<BR>לשמע  בקול  אחיהם<BR>בני־ישראל׃
ויאספו  בני־בנימן  <BR>מן־הערים  הגבעתה<BR>לצאת  למלחמה<BR>עם־בני  ישראל׃
ויתפקדו  בני  בנימן  <BR>ביום  ההוא  מהערים<BR>עשרים  וששה  אלף<BR>איש  שלף  חרב  לבד<BR>מישבי  הגבעה<BR>התפקדו  שבע  מאות<BR>איש  בחור׃
מכל  העם  הזה  שבע  <BR>מאות  איש  בחור  אטר<BR>יד־ימינו  כל־זה<BR>קלע  באבן  אל־<BR>השערה  ולא  יחטא׃
ואיש  ישראל  התפקדו  <BR>לבד  מבנימן  ארבע<BR>מאות  אלף  איש  שלף<BR>חרב  כל־זה  איש<BR>מלחמה׃
ויקמו  ויעלו  <BR>בית־אל  וישאלו<BR>באלהים  ויאמרו  בני<BR>ישראל  מי  יעלה־<BR>לנו  בתחלה  למלחמה<BR>עם־בני  בנימן<BR>ויאמר  יהוה  יהודה<BR>בתחלה׃
ויקומו  בני־ישראל  <BR>בבקר  ויחנו<BR>על־הגבעה׃
ויצא  איש  ישראל  <BR>למלחמה  עם־בנימן<BR>ויערכו  אתם<BR>איש־ישראל  מלחמה<BR>אל־  הגבעה׃
ויצאו  בני־בנימן  <BR>מן־הגבעה  וישחיתו<BR>בישראל  ביום  ההוא<BR>שנים  ועשרים  אלף<BR>איש  ארצה׃
ויתחזק  העם  איש  <BR>ישראל  ויספו  לערך<BR>מלחמה  במקום<BR>אשר־ערכו  שם  ביום<BR>הראשון׃
ויעלו  בני־ישראל  <BR>ויבכו  לפני־יהוה<BR>עד־הערב  וישאלו<BR>ביהוה  לאמר  האוסיף<BR>לגשת  למלחמה<BR>עם־בני  בנימן  אחי<BR>ויאמר  יהוה  עלו<BR>אליו׃
ויקרבו  בני־ישראל  <BR>אל־בני  בנימן  ביום<BR>השני׃
ויצא  בנימן  לקראתם  <BR>מן־הגבעה  ביום<BR>השני  וישחיתו  בבני<BR>ישראל  עוד  שמנת<BR>עשר  אלף  איש  ארצה<BR>כל־אלה  שלפי  חרב׃
ויעלו  כל־בני  <BR>ישראל  וכל־העם<BR>ויבאו  בית־אל<BR>ויבכו  וישבו  שם<BR>לפני  יהוה  ויצומו<BR>ביום־ההוא  עד־הערב<BR>ויעלו  עלות  ושלמים<BR>לפני  יהוה׃
וישאלו  בני־ישראל  <BR>ביהוה  ושם  ארון<BR>ברית  האלהים  בימים<BR>ההם׃
ופינחס  בן־אלעזר  <BR>בן־אהרן  עמד  לפניו<BR>בימים  ההם  לאמר<BR>האוסף  עוד  לצאת<BR>למלחמה<BR>עם־בני־בנימן  אחי<BR>אם־אחדל  ויאמר<BR>יהוה  עלו  כי  מחר<BR>אתננו  בידך׃
וישם  ישראל  ארבים  <BR>אל־הגבעה  סביב׃
ויעלו  בני־ישראל  <BR>אל־בני  בנימן  ביום<BR>השלישי  ויערכו<BR>אל־הגבעה  כפעם<BR>בפעם׃
ויצאו  בני־בנימן  <BR>לקראת  העם  הנתקו<BR>מן־העיר  ויחלו<BR>להכות  מהעם  חללים<BR>כפעם  בפעם  במסלות<BR>אשר  אחת  עלה<BR>בית־אל  ואחת  גבעתה<BR>בשדה  כשלשים  איש<BR>בישראל׃
ויאמרו  בני  בנימן  <BR>נגפים  הם  לפנינו<BR>כבראשנה  ובני<BR>ישראל  אמרו  ננוסה<BR>ונתקנהו  מן־העיר<BR>אל־המסלות׃
וכל  איש  ישראל  קמו  <BR>ממקומו  ויערכו<BR>בבעל  תמר  וארב<BR>ישראל  מגיח  ממקמו<BR>ממערה־גבע׃
ויבאו  מנגד  לגבעה  <BR>עשרת  אלפים  איש<BR>בחור  מכל־ישראל<BR>והמלחמה  כבדה  והם<BR>לא  ידעו  כי־נגעת<BR>עליהם  הרעה׃
ויגף  יהוה  <BR>את־בנימן  לפני<BR>ישראל  וישחיתו  בני<BR>ישראל  בבנימן  ביום<BR>ההוא  עשרים  וחמשה<BR>אלף  ומאה  איש<BR>כל־אלה  שלף  חרב׃
ויראו  בני־בנימן  <BR>כי  נגפו  ויתנו<BR>איש־ישראל  מקום<BR>לבנימן  כי  בטחו<BR>אל־הארב  אשר  שמו<BR>אל־הגבעה׃
והארב  החישו  <BR>ויפשטו  אל־הגבעה<BR>וימשך  הארב  ויך<BR>את־כל־העיר  לפי־<BR>חרב׃
והמועד  היה  לאיש  <BR>ישראל  עם־הארב  הרב<BR>להעלותם  משאת  העשן<BR>מן־העיר׃
ויהפך  איש־ישראל  <BR>במלחמה  ובנימן  החל<BR>להכות  חללים<BR>באיש־ישראל  כשלשים<BR>איש  כי  אמרו  אך<BR>נגוף  נגף  הוא<BR>לפנינו  כמלחמה<BR>הראשנה׃
והמשאת  החלה  לעלות  <BR>מן־העיר  עמוד  עשן<BR>ויפן  בנימן  אחריו<BR>והנה  עלה<BR>כליל־העיר  השמימה׃
ואיש  ישראל  הפך  <BR>ויבהל  איש  בנימן<BR>כי  ראה  כי־נגעה<BR>עליו  הרעה׃
ויפנו  לפני  איש  <BR>ישראל  אל־דרך<BR>המדבר  והמלחמה<BR>הדביקתהו  ואשר<BR>מהערים  משחיתים<BR>אותו  בתוכו׃
כתרו  את־בנימן  <BR>הרדיפהו  מנוחה<BR>הדריכהו  עד  נכח<BR>הגבעה  ממזרח־שמש׃
ויפלו  מבנימן  <BR>שמנה־עשר  אלף  איש<BR>את־כל־אלה<BR>אנשי־חיל׃
ויפנו  וינסו  <BR>המדברה  אל־סלע<BR>הרמון  ויעללהו<BR>במסלות  חמשת  אלפים<BR>איש  וידביקו  אחריו<BR>עד־גדעם  ויכו  ממנו<BR>אלפים  איש׃
ויהי  כל־הנפלים  <BR>מבנימן  עשרים<BR>וחמשה  אלף  איש  שלף<BR>חרב  ביום  ההוא<BR>את־כל־אלה<BR>אנשי־חיל׃
ויפנו  וינסו  <BR>המדברה  אל־סלע<BR>הרמון  שש  מאות  איש<BR>וישבו  בסלע  רמון<BR>ארבעה  חדשים׃
ואיש  ישראל  שבו  <BR>אל־בני  בנימן<BR>ויכום  לפי־חרב<BR>מעיר  מתם  עד־בהמה<BR>עד  כל־הנמצא  גם<BR>כל־הערים  הנמצאות<BR>שלחו  באש׃
