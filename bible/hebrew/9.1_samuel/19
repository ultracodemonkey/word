וידבר  שאול  <BR>אל־יונתן  בנו<BR>ואל־כל־עבדיו<BR>להמית  את־דוד<BR>ויהונתן  בן־  שאול<BR>חפץ  בדוד  מאד׃
ויגד  יהונתן  לדוד  <BR>לאמר  מבקש  שאול<BR>אבי  להמיתך  ועתה<BR>השמר־נא  בבקר<BR>וישבת  בסתר<BR>ונחבאת׃
ואני  אצא  ועמדתי  <BR>ליד־אבי  בשדה  אשר<BR>אתה  שם  ואני  אדבר<BR>בך  אל־אבי  וראיתי<BR>מה  והגדתי  לך׃
וידבר  יהונתן  בדוד  <BR>טוב  אל־שאול  אביו<BR>ויאמר  אליו<BR>אל־יחטא  המלך<BR>בעבדו  בדוד  כי  לוא<BR>חטא  לך  וכי  מעשיו<BR>טוב־לך  מאד׃
וישם  את־נפשו  בכפו  <BR>ויך  את־הפלשתי<BR>ויעש  יהוה  תשועה<BR>גדולה  לכל־  ישראל<BR>ראית  ותשמח  ולמה<BR>תחטא  בדם  נקי<BR>להמית  את־דוד  חנם׃
וישמע  שאול  בקול  <BR>יהונתן  וישבע  שאול<BR>חי־יהוה  אם־יומת׃
ויקרא  יהונתן  לדוד  <BR>ויגד־לו  יהונתן  את<BR>כל־הדברים  האלה<BR>ויבא  יהונתן<BR>את־דוד  אל־שאול<BR>ויהי  לפניו  כאתמול<BR>שלשום׃
ותוסף  המלחמה  <BR>להיות  ויצא  דוד<BR>וילחם  בפלשתים  ויך<BR>בהם  מכה  גדולה<BR>וינסו  מפניו׃
ותהי  רוח  יהוה  רעה  <BR>אל־שאול  והוא<BR>בביתו  יושב  וחניתו<BR>בידו  ודוד  מנגן<BR>ביד׃
ויבקש  שאול  להכות  <BR>בחנית  בדוד  ובקיר<BR>ויפטר  מפני  שאול<BR>ויך  את־  החנית<BR>בקיר  ודוד  נס<BR>וימלט  בלילה  הוא׃
וישלח  שאול  מלאכים  <BR>אל־בית  דוד  לשמרו<BR>ולהמיתו  בבקר  ותגד<BR>לדוד  מיכל  אשתו<BR>לאמר  אם־אינך  ממלט<BR>את־נפשך  הלילה  מחר<BR>אתה  מומת׃
ותרד  מיכל  את־דוד  <BR>בעד  החלון  וילך<BR>ויברח  וימלט׃
ותקח  מיכל  <BR>את־התרפים  ותשם<BR>אל־המטה  ואת  כביר<BR>העזים  שמה  מראשתיו<BR>ותכס  בבגד׃
וישלח  שאול  מלאכים  <BR>לקחת  את־דוד  ותאמר<BR>חלה  הוא׃
וישלח  שאול  <BR>את־המלאכים  לראות<BR>את־דוד  לאמר  העלו<BR>אתו  במטה  אלי<BR>להמתו׃
ויבאו  המלאכים  <BR>והנה  התרפים<BR>אל־המטה  וכביר<BR>העזים  מראשתיו׃
ויאמר  שאול  <BR>אל־מיכל  למה  ככה<BR>רמיתני  ותשלחי<BR>את־איבי  וימלט<BR>ותאמר  מיכל<BR>אל־שאול  הוא־אמר<BR>אלי  שלחני  למה<BR>אמיתך׃
ודוד  ברח  וימלט  <BR>ויבא  אל־שמואל<BR>הרמתה  ויגד־לו  את<BR>כל־אשר  עשה־לו<BR>שאול  וילך  הוא<BR>ושמואל  וישבו<BR>בנוית׃
ויגד  לשאול  לאמר  <BR>הנה  דוד  בנוית<BR>ברמה׃
וישלח  שאול  מלאכים  <BR>לקחת  את־דוד  וירא<BR>את־להקת  הנביאים<BR>נבאים  ושמואל  עמד<BR>נצב  עליהם  ותהי<BR>על־מלאכי  שאול  רוח<BR>אלהים  ויתנבאו  גם־<BR>המה׃
ויגדו  לשאול  וישלח  <BR>מלאכים  אחרים<BR>ויתנבאו  גם־המה<BR>ויסף  שאול  וישלח<BR>מלאכים  שלשים<BR>ויתנבאו  גם־המה׃
וילך  גם־הוא  הרמתה  <BR>ויבא  עד־בור  הגדול<BR>אשר  בשכו  וישאל<BR>ויאמר  איפה  שמואל<BR>ודוד  ויאמר  הנה<BR>בנוית  ברמה׃
וילך  שם  אל־נוית  <BR>ברמה  ותהי  עליו<BR>גם־הוא  רוח  אלהים<BR>וילך  הלוך  ויתנבא<BR>עד־באו  בנוית<BR>ברמה׃
ויפשט  גם־הוא  <BR>בגדיו  ויתנבא<BR>גם־הוא  לפני  שמואל<BR>ויפל  ערם  כל־היום<BR>ההוא  וכל־הלילה<BR>על־כן  יאמרו  הגם<BR>שאול  בנביאם׃
