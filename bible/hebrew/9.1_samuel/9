ויהי־איש  מבן־ימין  <BR>ושמו  קיש  בן־אביאל<BR>בן־צרור  בן־בכורת<BR>בן־אפיח  בן־איש<BR>ימיני  גבור  חיל׃
ולו־היה  בן  ושמו  <BR>שאול  בחור  וטוב<BR>ואין  איש  מבני<BR>ישראל  טוב  ממנו<BR>משכמו  ומעלה  גבה<BR>מכל־העם׃
ותאבדנה  האתנות  <BR>לקיש  אבי  שאול<BR>ויאמר  קיש  אל־שאול<BR>בנו  קח־נא  אתך<BR>את־אחד  מהנערים<BR>וקום  לך  בקש<BR>את־האתנת׃
ויעבר  בהר־אפרים  <BR>ויעבר  בארץ־שלשה<BR>ולא  מצאו  ויעברו<BR>בארץ־שעלים  ואין<BR>ויעבר  בארץ־ימיני<BR>ולא  מצאו׃
המה  באו  בארץ  צוף  <BR>ושאול  אמר  לנערו<BR>אשר־עמו  לכה<BR>ונשובה  פן־יחדל<BR>אבי  מן־האתנות<BR>ודאג  לנו׃
ויאמר  לו  הנה־נא  <BR>איש־אלהים  בעיר<BR>הזאת  והאיש  נכבד<BR>כל  אשר־ידבר  בוא<BR>יבוא  עתה  נלכה  שם<BR>אולי  יגיד  לנו<BR>את־דרכנו<BR>אשר־הלכנו  עליה׃
ויאמר  שאול  לנערו  <BR>והנה  נלך  ומה־נביא<BR>לאיש  כי  הלחם  אזל<BR>מכלינו  ותשורה<BR>אין־להביא  לאיש<BR>האלהים  מה  אתנו׃
ויסף  הנער  לענות  <BR>את־שאול  ויאמר  הנה<BR>נמצא  בידי  רבע  שקל<BR>כסף  ונתתי  לאיש<BR>האלהים  והגיד  לנו<BR>את־דרכנו׃
לפנים  בישראל  <BR>כה־אמר  האיש  בלכתו<BR>לדרוש  אלהים  לכו<BR>ונלכה  עד־הראה  כי<BR>לנביא  היום  יקרא<BR>לפנים  הראה׃
ויאמר  שאול  לנערו  <BR>טוב  דברך  לכה  נלכה<BR>וילכו  אל־העיר<BR>אשר־שם  איש<BR>האלהים׃
המה  עלים  במעלה  <BR>העיר  והמה  מצאו<BR>נערות  יצאות  לשאב<BR>מים  ויאמרו  להן<BR>היש  בזה  הראה׃
ותענינה  אותם  <BR>ותאמרנה  יש  הנה<BR>לפניך  מהר  עתה  כי<BR>היום  בא  לעיר  כי<BR>זבח  היום  לעם<BR>בבמה׃
כבאכם  העיר  כן  <BR>תמצאון  אתו  בטרם<BR>יעלה  הבמתה  לאכל<BR>כי  לא־יאכל  העם<BR>עד־באו  כי־הוא<BR>יברך  הזבח  אחרי־כן<BR>יאכלו  הקראים  ועתה<BR>עלו  כי־אתו  כהיום<BR>תמצאון  אתו׃
ויעלו  העיר  המה  <BR>באים  בתוך  העיר<BR>והנה  שמואל  יצא<BR>לקראתם  לעלות<BR>הבמה׃
ויהוה  גלה  את־אזן  <BR>שמואל  יום  אחד<BR>לפני  בוא־שאול<BR>לאמר׃
כעת  מחר  אשלח  אליך  <BR>איש  מארץ  בנימן<BR>ומשחתו  לנגיד<BR>על־עמי  ישראל<BR>והושיע  את־עמי  מיד<BR>פלשתים  כי  ראיתי<BR>את־עמי  כי  באה<BR>צעקתו  אלי׃
ושמואל  ראה  <BR>את־שאול  ויהוה<BR>ענהו  הנה  האיש  אשר<BR>אמרתי  אליך  זה<BR>יעצר  בעמי׃
ויגש  שאול  <BR>את־שמואל  בתוך<BR>השער  ויאמר<BR>הגידה־נא  לי  אי־זה<BR>בית  הראה׃
ויען  שמואל  <BR>את־שאול  ויאמר<BR>אנכי  הראה  עלה<BR>לפני  הבמה  ואכלתם<BR>עמי  היום  ושלחתיך<BR>בבקר  וכל  אשר<BR>בלבבך  אגיד  לך׃
ולאתנות  האבדות  לך  <BR>היום  שלשת  הימים<BR>אל־תשם  את־לבך  להם<BR>כי  נמצאו  ולמי<BR>כל־חמדת  ישראל<BR>הלוא  לך  ולכל  בית<BR>אביך׃
ויען  שאול  ויאמר  <BR>הלוא  בן־ימיני<BR>אנכי  מקטני  שבטי<BR>ישראל  ומשפחתי<BR>הצערה  מכל־משפחות<BR>שבטי  בנימן  ולמה<BR>דברת  אלי  כדבר<BR>הזה׃
ויקח  שמואל  <BR>את־שאול  ואת־נערו<BR>ויביאם  לשכתה  ויתן<BR>להם  מקום  בראש<BR>הקרואים  והמה<BR>כשלשים  איש׃
ויאמר  שמואל  לטבח  <BR>תנה  את־המנה  אשר<BR>נתתי  לך  אשר  אמרתי<BR>אליך  שים  אתה  עמך׃
וירם  הטבח  את־השוק  <BR>והעליה  וישם  לפני<BR>שאול  ויאמר  הנה<BR>הנשאר  שים־  לפניך<BR>אכל  כי  למועד<BR>שמור־לך  לאמר  העם<BR>קראתי  ויאכל  שאול<BR>עם־שמואל  ביום<BR>ההוא׃
וירדו  מהבמה  העיר  <BR>וידבר  עם־שאול<BR>על־הגג׃
וישכמו  ויהי  כעלות  <BR>השחר  ויקרא  שמואל<BR>אל־שאול  הגג  לאמר<BR>קומה  ואשלחך  ויקם<BR>שאול  ויצאו  שניהם<BR>הוא  ושמואל  החוצה׃
המה  יורדים  בקצה  <BR>העיר  ושמואל  אמר<BR>אל־שאול  אמר  לנער<BR>ויעבר  לפנינו<BR>ויעבר  ואתה  עמד<BR>כיום  ואשמיעך<BR>את־דבר  אלהים׃
