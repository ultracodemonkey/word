ויהי  ככלתו  לדבר  <BR>אל־שאול  ונפש<BR>יהונתן  נקשרה  בנפש<BR>דוד  ויאהבו  יהונתן<BR>כנפשו׃
ויקחהו  שאול  ביום  <BR>ההוא  ולא  נתנו<BR>לשוב  בית  אביו׃
ויכרת  יהונתן  ודוד  <BR>ברית  באהבתו  אתו<BR>כנפשו׃
ויתפשט  יהונתן  <BR>את־המעיל  אשר  עליו<BR>ויתנהו  לדוד  ומדיו<BR>ועד־חרבו  ועד־קשתו<BR>ועד־חגרו׃
ויצא  דוד  בכל  אשר  <BR>ישלחנו  שאול  ישכיל<BR>וישמהו  שאול  על<BR>אנשי  המלחמה  וייטב<BR>בעיני  כל־העם  וגם<BR>בעיני  עבדי  שאול׃
ויהי  בבואם  בשוב  <BR>דוד  מהכות<BR>את־הפלשתי  ותצאנה<BR>הנשים  מכל־ערי<BR>ישראל  לשור<BR>והמחלות  לקראת<BR>שאול  המלך  בתפים<BR>בשמחה  ובשלשים׃
ותענינה  הנשים  <BR>המשחקות  ותאמרן<BR>הכה  שאול  באלפו<BR>ודוד  ברבבתיו׃
ויחר  לשאול  מאד  <BR>וירע  בעיניו  הדבר<BR>הזה  ויאמר  נתנו<BR>לדוד  רבבות  ולי<BR>נתנו  האלפים  ועוד<BR>לו  אך  המלוכה׃
ויהי  שאול  עון  <BR>את־דוד  מהיום  ההוא<BR>והלאה׃
ויהי  ממחרת  ותצלח  <BR>רוח  אלהים  רעה<BR>אל־שאול  ויתנבא<BR>בתוך־הבית  ודוד<BR>מנגן  בידו  כיום<BR>ביום  והחנית<BR>ביד־שאול׃
ויטל  שאול  <BR>את־החנית  ויאמר<BR>אכה  בדוד  ובקיר<BR>ויסב  דוד  מפניו<BR>פעמים׃
וירא  שאול  מלפני  <BR>דוד  כי־היה  יהוה<BR>עמו  ומעם  שאול  סר׃
ויסרהו  שאול  מעמו  <BR>וישמהו  לו  שר־אלף<BR>ויצא  ויבא  לפני<BR>העם׃
ויהי  דוד  לכל־דרכו  <BR>משכיל  ויהוה  עמו׃
וירא  שאול  אשר־הוא  <BR>משכיל  מאד  ויגר<BR>מפניו׃
וכל־ישראל  ויהודה  <BR>אהב  את־דוד  כי־הוא<BR>יוצא  ובא  לפניהם׃
ויאמר  שאול  אל־דוד  <BR>הנה  בתי  הגדולה<BR>מרב  אתה  אתן־לך<BR>לאשה  אך  היה־  לי<BR>לבן־חיל  והלחם<BR>מלחמות  יהוה  ושאול<BR>אמר  אל־תהי  ידי  בו<BR>ותהי־בו  יד־<BR>פלשתים׃
ויאמר  דוד  אל־שאול  <BR>מי  אנכי  ומי  חיי<BR>משפחת  אבי  בישראל<BR>כי־אהיה  חתן  למלך׃
ויהי  בעת  תת  <BR>את־מרב  בת־שאול<BR>לדוד  והיא  נתנה<BR>לעדריאל  המחלתי<BR>לאשה׃
ותאהב  מיכל  <BR>בת־שאול  את־דוד<BR>ויגדו  לשאול  וישר<BR>הדבר  בעיניו׃
ויאמר  שאול  אתננה  <BR>לו  ותהי־לו  למוקש<BR>ותהי־בו  יד־פלשתים<BR>ויאמר  שאול  אל־דוד<BR>בשתים  תתחתן  בי<BR>היום׃
ויצו  שאול  את־עבדו  <BR>דברו  אל־דוד  בלט<BR>לאמר  הנה  חפץ  בך<BR>המלך  וכל־  עבדיו<BR>אהבוך  ועתה  התחתן<BR>במלך׃
וידברו  עבדי  שאול  <BR>באזני  דוד<BR>את־הדברים  האלה<BR>ויאמר  דוד  הנקלה<BR>בעיניכם  התחתן<BR>במלך  ואנכי  איש־רש<BR>ונקלה׃
ויגדו  עבדי  שאול  <BR>לו  לאמר  כדברים<BR>האלה  דבר  דוד׃
ויאמר  שאול  <BR>כה־תאמרו  לדוד<BR>אין־חפץ  למלך  במהר<BR>כי  במאה  ערלות<BR>פלשתים  להנקם<BR>באיבי  המלך  ושאול<BR>חשב  להפיל  את־דוד<BR>ביד־פלשתים׃
ויגדו  עבדיו  לדוד  <BR>את־הדברים  האלה<BR>וישר  הדבר  בעיני<BR>דוד  להתחתן  במלך<BR>ולא  מלאו  הימים׃
ויקם  דוד  וילך  הוא  <BR>ואנשיו  ויך<BR>בפלשתים  מאתים  איש<BR>ויבא  דוד  את־<BR>ערלתיהם  וימלאום<BR>למלך  להתחתן  במלך<BR>ויתן־לו  שאול<BR>את־מיכל  בתו  לאשה׃
וירא  שאול  וידע  כי  <BR>יהוה  עם־דוד  ומיכל<BR>בת־שאול  אהבתהו׃
ויאסף  שאול  לרא  <BR>מפני  דוד  עוד  ויהי<BR>שאול  איב  את־דוד<BR>כל־הימים׃
ויצאו  שרי  פלשתים  <BR>ויהי  מדי  צאתם  שכל<BR>דוד  מכל  עבדי  שאול<BR>וייקר  שמו  מאד׃
