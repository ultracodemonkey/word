ותתפלל  חנה  ותאמר  <BR>עלץ  לבי  ביהוה  רמה<BR>קרני  ביהוה  רחב  פי<BR>על־אויבי  כי  שמחתי<BR>בישועתך׃
אין־קדוש  כיהוה  כי  <BR>אין  בלתך  ואין  צור<BR>כאלהינו׃
אל־תרבו  תדברו  <BR>גבהה  גבהה  יצא  עתק<BR>מפיכם  כי  אל  דעות<BR>יהוה  ולא  נתכנו<BR>עללות׃
קשת  גברים  חתים  <BR>ונכשלים  אזרו  חיל׃
שבעים  בלחם  נשכרו  <BR>ורעבים  חדלו<BR>עד־עקרה  ילדה  שבעה<BR>ורבת  בנים  אמללה׃
יהוה  ממית  ומחיה  <BR>מוריד  שאול  ויעל׃
יהוה  מוריש  ומעשיר  <BR>משפיל  אף־מרומם׃
מקים  מעפר  דל  <BR>מאשפת  ירים  אביון<BR>להושיב  עם־נדיבים<BR>וכסא  כבוד  ינחלם<BR>כי  ליהוה  מצקי  ארץ<BR>וישת  עליהם  תבל׃
רגלי  חסידו  ישמר  <BR>ורשעים  בחשך  ידמו<BR>כי־לא  בכח<BR>יגבר־איש׃
יהוה  יחתו  מריבו  <BR>עלו  בשמים  ירעם<BR>יהוה  ידין<BR>אפסי־ארץ  ויתן־עז<BR>למלכו  וירם  קרן<BR>משיחו׃
וילך  אלקנה  הרמתה  <BR>על־ביתו  והנער  היה<BR>משרת  את־יהוה<BR>את־פני  עלי  הכהן׃
ובני  עלי  בני  <BR>בליעל  לא  ידעו<BR>את־יהוה׃
ומשפט  הכהנים  <BR>את־העם  כל־איש  זבח<BR>זבח  ובא  נער  הכהן<BR>כבשל  הבשר  והמזלג<BR>שלש־השנים  בידו׃
והכה  בכיור  או  <BR>בדוד  או  בקלחת  או<BR>בפרור  כל  אשר  יעלה<BR>המזלג  יקח  הכהן  בו<BR>ככה  יעשו<BR>לכל־ישראל  הבאים<BR>שם  בשלה׃
גם  בטרם  יקטרון  <BR>את־החלב  ובא  נער<BR>הכהן  ואמר  לאיש<BR>הזבח  תנה  בשר<BR>לצלות  לכהן<BR>ולא־יקח  ממך  בשר<BR>מבשל  כי  אם־חי׃
ויאמר  אליו  האיש  <BR>קטר  יקטירון  כיום<BR>החלב  וקח־לך  כאשר<BR>תאוה  נפשך  ואמר  לו<BR>כי  עתה  תתן  ואם־לא<BR>לקחתי  בחזקה׃
ותהי  חטאת  הנערים  <BR>גדולה  מאד  את־פני<BR>יהוה  כי  נאצו<BR>האנשים  את  מנחת<BR>יהוה׃
ושמואל  משרת  <BR>את־פני  יהוה  נער<BR>חגור  אפוד  בד׃
ומעיל  קטן  תעשה־לו  <BR>אמו  והעלתה  לו<BR>מימים  ימימה<BR>בעלותה  את־אישה<BR>לזבח  את־זבח<BR>הימים׃
וברך  עלי  את־אלקנה  <BR>ואת־אשתו  ואמר  ישם<BR>יהוה  לך  זרע<BR>מן־האשה  הזאת  תחת<BR>השאלה  אשר  שאל<BR>ליהוה  והלכו<BR>למקמו׃
כי־פקד  יהוה  <BR>את־חנה  ותהר  ותלד<BR>שלשה־בנים  ושתי<BR>בנות  ויגדל  הנער<BR>שמואל  עם־יהוה׃
ועלי  זקן  מאד  ושמע  <BR>את  כל־אשר  יעשון<BR>בניו  לכל־ישראל<BR>ואת  אשר־  ישכבון<BR>את־הנשים  הצבאות<BR>פתח  אהל  מועד׃
ויאמר  להם  למה  <BR>תעשון  כדברים  האלה<BR>אשר  אנכי  שמע<BR>את־דבריכם  רעים<BR>מאת  כל־העם  אלה׃
אל  בני  כי  <BR>לוא־טובה  השמעה<BR>אשר  אנכי  שמע<BR>מעברים  עם־יהוה׃
אם־יחטא  איש  לאיש  <BR>ופללו  אלהים  ואם<BR>ליהוה  יחטא־איש  מי<BR>יתפלל־לו  ולא<BR>ישמעו  לקול  אביהם<BR>כי־חפץ  יהוה<BR>להמיתם׃
והנער  שמואל  הלך  <BR>וגדל  וטוב  גם<BR>עם־יהוה  וגם<BR>עם־אנשים׃
ויבא  איש־אלהים  <BR>אל־עלי  ויאמר  אליו<BR>כה  אמר  יהוה  הנגלה<BR>נגליתי  אל־  בית<BR>אביך  בהיותם<BR>במצרים  לבית  פרעה׃
ובחר  אתו  מכל־שבטי  <BR>ישראל  לי  לכהן<BR>לעלות  על־מזבחי<BR>להקטיר  קטרת  לשאת<BR>אפוד  לפני  ואתנה<BR>לבית  אביך<BR>את־כל־אשי  בני<BR>ישראל׃
למה  תבעטו  בזבחי  <BR>ובמנחתי  אשר  צויתי<BR>מעון  ותכבד<BR>את־בניך  ממני<BR>להבריאכם  מראשית<BR>כל־מנחת  ישראל<BR>לעמי׃
לכן  נאם־יהוה  אלהי  <BR>ישראל  אמור  אמרתי<BR>ביתך  ובית  אביך<BR>יתהלכו  לפני<BR>עד־עולם  ועתה<BR>נאם־יהוה  חלילה  לי<BR>כי־מכבדי  אכבד<BR>ובזי  יקלו׃
הנה  ימים  באים  <BR>וגדעתי  את־זרעך<BR>ואת־זרע  בית  אביך<BR>מהיות  זקן  בביתך׃
והבטת  צר  מעון  בכל  <BR>אשר־ייטיב<BR>את־ישראל  ולא־יהיה<BR>זקן  בביתך  כל־<BR>הימים׃
ואיש  לא־אכרית  לך  <BR>מעם  מזבחי  לכלות<BR>את־עיניך  ולאדיב<BR>את־נפשך  וכל־<BR>מרבית  ביתך  ימותו<BR>אנשים׃
וזה־לך  האות  אשר  <BR>יבא  אל־שני  בניך<BR>אל־חפני  ופינחס<BR>ביום  אחד  ימותו<BR>שניהם׃
והקימתי  לי  כהן  <BR>נאמן  כאשר  בלבבי<BR>ובנפשי  יעשה<BR>ובניתי  לו  בית<BR>נאמן  והתהלך<BR>לפני־משיחי<BR>כל־הימים׃
והיה  כל־הנותר  <BR>בביתך  יבוא<BR>להשתחות  לו  לאגורת<BR>כסף  וככר־לחם  ואמר<BR>ספחני  נא  אל־אחת<BR>הכהנות  לאכל<BR>פת־לחם׃
