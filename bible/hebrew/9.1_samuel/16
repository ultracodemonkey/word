ויאמר  יהוה  <BR>אל־שמואל  עד־מתי<BR>אתה  מתאבל  אל־שאול<BR>ואני  מאסתיו  ממלך<BR>על־ישראל  מלא  קרנך<BR>שמן  ולך  אשלחך<BR>אל־ישי  בית־הלחמי<BR>כי־ראיתי  בבניו  לי<BR>מלך׃
ויאמר  שמואל  איך  <BR>אלך  ושמע  שאול<BR>והרגני  ויאמר  יהוה<BR>עגלת  בקר  תקח  בידך<BR>ואמרת  לזבח  ליהוה<BR>באתי׃
וקראת  לישי  בזבח  <BR>ואנכי  אודיעך  את<BR>אשר־תעשה  ומשחת  לי<BR>את  אשר־אמר  אליך׃
ויעש  שמואל  את  אשר  <BR>דבר  יהוה  ויבא  בית<BR>לחם  ויחרדו  זקני<BR>העיר  לקראתו  ויאמר<BR>שלם  בואך׃
ויאמר  שלום  לזבח  <BR>ליהוה  באתי  התקדשו<BR>ובאתם  אתי  בזבח<BR>ויקדש  את־ישי<BR>ואת־בניו  ויקרא<BR>להם  לזבח׃
ויהי  בבואם  וירא  <BR>את־אליאב  ויאמר  אך<BR>נגד  יהוה  משיחו׃
ויאמר  יהוה  <BR>אל־שמואל  אל־תבט<BR>אל־מראהו  ואל־גבה<BR>קומתו  כי  מאסתיהו<BR>כי  לא  אשר  יראה<BR>האדם  כי  האדם  יראה<BR>לעינים  ויהוה  יראה<BR>ללבב׃
ויקרא  ישי  <BR>אל־אבינדב  ויעברהו<BR>לפני  שמואל  ויאמר<BR>גם־בזה  לא־בחר<BR>יהוה׃
ויעבר  ישי  שמה  <BR>ויאמר  גם־בזה<BR>לא־בחר  יהוה׃
ויעבר  ישי  שבעת  <BR>בניו  לפני  שמואל<BR>ויאמר  שמואל<BR>אל־ישי  לא־בחר<BR>יהוה  באלה׃
ויאמר  שמואל  <BR>אל־ישי  התמו<BR>הנערים  ויאמר  עוד<BR>שאר  הקטן  והנה  רעה<BR>בצאן  ויאמר  שמואל<BR>אל־ישי  שלחה  וקחנו<BR>כי  לא־נסב  עד־באו<BR>פה׃
וישלח  ויביאהו  <BR>והוא  אדמוני<BR>עם־יפה  עינים  וטוב<BR>ראי  ויאמר  יהוה<BR>קום  משחהו  כי־זה<BR>הוא׃
ויקח  שמואל  את־קרן  <BR>השמן  וימשח  אתו<BR>בקרב  אחיו  ותצלח<BR>רוח־יהוה  אל־  דוד<BR>מהיום  ההוא  ומעלה<BR>ויקם  שמואל  וילך<BR>הרמתה׃
ורוח  יהוה  סרה  מעם  <BR>שאול  ובעתתו<BR>רוח־רעה  מאת  יהוה׃
ויאמרו  עבדי־שאול  <BR>אליו  הנה־נא<BR>רוח־אלהים  רעה<BR>מבעתך׃
יאמר־נא  אדננו  <BR>עבדיך  לפניך  יבקשו<BR>איש  ידע  מנגן<BR>בכנור  והיה  בהיות<BR>עליך  רוח־אלהים<BR>רעה  ונגן  בידו<BR>וטוב  לך׃
ויאמר  שאול  <BR>אל־עבדיו  ראו־נא<BR>לי  איש  מיטיב  לנגן<BR>והביאותם  אלי׃
ויען  אחד  מהנערים  <BR>ויאמר  הנה  ראיתי<BR>בן  לישי  בית  הלחמי<BR>ידע  נגן  וגבור  חיל<BR>ואיש  מלחמה  ונבון<BR>דבר  ואיש  תאר<BR>ויהוה  עמו׃
וישלח  שאול  מלאכים  <BR>אל־ישי  ויאמר  שלחה<BR>אלי  את־דוד  בנך<BR>אשר  בצאן׃
ויקח  ישי  חמור  לחם  <BR>ונאד  יין  וגדי<BR>עזים  אחד  וישלח<BR>ביד־דוד  בנו<BR>אל־שאול׃
ויבא  דוד  אל־שאול  <BR>ויעמד  לפניו<BR>ויאהבהו  מאד<BR>ויהי־לו  נשא  כלים׃
וישלח  שאול  אל־ישי  <BR>לאמר  יעמד־נא  דוד<BR>לפני  כי־מצא  חן<BR>בעיני׃
והיה  בהיות  <BR>רוח־אלהים  אל־שאול<BR>ולקח  דוד  את־הכנור<BR>ונגן  בידו  ורוח<BR>לשאול  וטוב  לו<BR>וסרה  מעליו  רוח<BR>הרעה׃
