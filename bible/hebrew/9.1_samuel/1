ויהי  איש  אחד  <BR>מן־הרמתים  צופים<BR>מהר  אפרים  ושמו<BR>אלקנה  בן־ירחם  בן־<BR>אליהוא  בן־תחו<BR>בן־צוף  אפרתי׃
ולו  שתי  נשים  שם  <BR>אחת  חנה  ושם  השנית<BR>פננה  ויהי  לפננה<BR>ילדים  ולחנה  אין<BR>ילדים׃
ועלה  האיש  ההוא  <BR>מעירו  מימים  ימימה<BR>להשתחות  ולזבח<BR>ליהוה  צבאות  בשלה<BR>ושם  שני  בני־עלי<BR>חפני  ופנחס  כהנים<BR>ליהוה׃
ויהי  היום  ויזבח  <BR>אלקנה  ונתן  לפננה<BR>אשתו  ולכל־בניה<BR>ובנותיה  מנות׃
ולחנה  יתן  מנה  אחת  <BR>אפים  כי  את־חנה<BR>אהב  ויהוה  סגר<BR>רחמה׃
וכעסתה  צרתה  <BR>גם־כעס  בעבור<BR>הרעמה  כי־סגר  יהוה<BR>בעד  רחמה׃
וכן  יעשה  שנה  בשנה  <BR>מדי  עלתה  בבית<BR>יהוה  כן  תכעסנה<BR>ותבכה  ולא  תאכל׃
ויאמר  לה  אלקנה  <BR>אישה  חנה  למה  תבכי<BR>ולמה  לא  תאכלי<BR>ולמה  ירע  לבבך<BR>הלוא  אנכי  טוב  לך<BR>מעשרה  בנים׃
ותקם  חנה  אחרי  <BR>אכלה  בשלה  ואחרי<BR>שתה  ועלי  הכהן  ישב<BR>על־הכסא  על־  מזוזת<BR>היכל  יהוה׃
והיא  מרת  נפש  <BR>ותתפלל  על־יהוה<BR>ובכה  תבכה׃
ותדר  נדר  ותאמר  <BR>יהוה  צבאות  אם־ראה<BR>תראה  בעני  אמתך<BR>וזכרתני  ולא־  תשכח<BR>את־אמתך  ונתתה<BR>לאמתך  זרע  אנשים<BR>ונתתיו  ליהוה<BR>כל־ימי  חייו  ומורה<BR>לא־יעלה  על־ראשו׃
והיה  כי  הרבתה  <BR>להתפלל  לפני  יהוה<BR>ועלי  שמר  את־פיה׃
וחנה  היא  מדברת  <BR>על־לבה  רק  שפתיה<BR>נעות  וקולה  לא<BR>ישמע  ויחשבה  עלי<BR>לשכרה׃
ויאמר  אליה  עלי  <BR>עד־מתי  תשתכרין<BR>הסירי  את־יינך<BR>מעליך׃
ותען  חנה  ותאמר  לא  <BR>אדני  אשה  קשת־רוח<BR>אנכי  ויין  ושכר  לא<BR>שתיתי  ואשפך<BR>את־נפשי  לפני<BR>יהוה׃
אל־תתן  את־אמתך  <BR>לפני  בת־בליעל<BR>כי־מרב  שיחי  וכעסי<BR>דברתי  עד־הנה׃
ויען  עלי  ויאמר  <BR>לכי  לשלום  ואלהי<BR>ישראל  יתן  את־שלתך<BR>אשר  שאלת  מעמו׃
ותאמר  תמצא  שפחתך  <BR>חן  בעיניך  ותלך<BR>האשה  לדרכה  ותאכל<BR>ופניה  לא־  היו־לה<BR>עוד׃
וישכמו  בבקר  <BR>וישתחוו  לפני  יהוה<BR>וישבו  ויבאו<BR>אל־ביתם  הרמתה<BR>וידע  אלקנה  את־חנה<BR>אשתו  ויזכרה  יהוה׃
ויהי  לתקפות  הימים  <BR>ותהר  חנה  ותלד  בן<BR>ותקרא  את־שמו<BR>שמואל  כי  מיהוה<BR>שאלתיו׃
ויעל  האיש  אלקנה  <BR>וכל־ביתו  לזבח<BR>ליהוה  את־זבח<BR>הימים  ואת־נדרו׃
וחנה  לא  עלתה  <BR>כי־אמרה  לאישה  עד<BR>יגמל  הנער  והבאתיו<BR>ונראה  את־פני  יהוה<BR>וישב  שם  עד־עולם׃
ויאמר  לה  אלקנה  <BR>אישה  עשי  הטוב<BR>בעיניך  שבי<BR>עד־גמלך  אתו  אך<BR>יקם  יהוה  את־דברו<BR>ותשב  האשה  ותינק<BR>את־בנה  עד־גמלה<BR>אתו׃
ותעלהו  עמה  כאשר  <BR>גמלתו  בפרים  שלשה<BR>ואיפה  אחת  קמח<BR>ונבל  יין  ותבאהו<BR>בית־יהוה  שלו<BR>והנער  נער׃
וישחטו  את־הפר  <BR>ויביאו  את־הנער<BR>אל־עלי׃
ותאמר  בי  אדני  חי  <BR>נפשך  אדני  אני<BR>האשה  הנצבת  עמכה<BR>בזה  להתפלל  אל־<BR>יהוה׃
אל־הנער  הזה  <BR>התפללתי  ויתן  יהוה<BR>לי  את־שאלתי  אשר<BR>שאלתי  מעמו׃
וגם  אנכי  השאלתהו  <BR>ליהוה  כל־הימים<BR>אשר  היה  הוא  שאול<BR>ליהוה  וישתחו  שם<BR>ליהוה׃
