ויהי  בימים  ההם  <BR>ויקבצו  פלשתים<BR>את־מחניהם  לצבא<BR>להלחם  בישראל<BR>ויאמר  אכיש  אל־דוד<BR>ידע  תדע  כי  אתי<BR>תצא  במחנה  אתה<BR>ואנשיך׃
ויאמר  דוד  אל־אכיש  <BR>לכן  אתה  תדע  את<BR>אשר־יעשה  עבדך<BR>ויאמר  אכיש  אל־<BR>דוד  לכן  שמר  לראשי<BR>אשימך  כל־הימים׃
ושמואל  מת  <BR>ויספדו־לו<BR>כל־ישראל  ויקברהו<BR>ברמה  ובעירו  ושאול<BR>הסיר  האבות<BR>ואת־הידענים<BR>מהארץ׃
ויקבצו  פלשתים  <BR>ויבאו  ויחנו  בשונם<BR>ויקבץ  שאול<BR>את־כל־ישראל  ויחנו<BR>בגלבע׃
וירא  שאול  את־מחנה  <BR>פלשתים  וירא  ויחרד<BR>לבו  מאד׃
וישאל  שאול  ביהוה  <BR>ולא  ענהו  יהוה  גם<BR>בחלמות  גם  באורים<BR>גם  בנביאם׃
ויאמר  שאול  לעבדיו  <BR>בקשו־לי  אשת<BR>בעלת־אוב  ואלכה<BR>אליה  ואדרשה־בה<BR>ויאמרו  עבדיו  אליו<BR>הנה  אשת  בעלת־אוב<BR>בעין  דור׃
ויתחפש  שאול  וילבש  <BR>בגדים  אחרים  וילך<BR>הוא  ושני  אנשים<BR>עמו  ויבאו  אל־האשה<BR>לילה  ויאמר<BR>קסומי־נא  לי  באוב<BR>והעלי  לי  את<BR>אשר־אמר  אליך׃
ותאמר  האשה  אליו  <BR>הנה  אתה  ידעת  את<BR>אשר־עשה  שאול  אשר<BR>הכרית  את־  האבות<BR>ואת־הידעני<BR>מן־הארץ  ולמה  אתה<BR>מתנקש  בנפשי<BR>להמיתני׃
וישבע  לה  שאול  <BR>ביהוה  לאמר<BR>חי־יהוה  אם־יקרך<BR>עון  בדבר  הזה׃
ותאמר  האשה  את־מי  <BR>אעלה־לך  ויאמר<BR>את־שמואל  העלי־לי׃
ותרא  האשה  <BR>את־שמואל  ותזעק<BR>בקול  גדול  ותאמר<BR>האשה  אל־שאול  לאמר<BR>למה  רמיתני  ואתה<BR>שאול׃
ויאמר  לה  המלך  <BR>אל־תיראי  כי  מה<BR>ראית  ותאמר  האשה<BR>אל־שאול  אלהים<BR>ראיתי  עלים<BR>מן־הארץ׃
ויאמר  לה  מה־תארו  <BR>ותאמר  איש  זקן  עלה<BR>והוא  עטה  מעיל<BR>וידע  שאול<BR>כי־שמואל  הוא  ויקד<BR>אפים  ארצה  וישתחו׃
ויאמר  שמואל  <BR>אל־שאול  למה<BR>הרגזתני  להעלות<BR>אתי  ויאמר  שאול<BR>צר־לי  מאד  ופלשתים<BR>נלחמים  בי  ואלהים<BR>סר  מעלי  ולא־ענני<BR>עוד  גם  ביד־הנביאם<BR>גם־בחלמות  ואקראה<BR>לך  להודיעני  מה<BR>אעשה׃
ויאמר  שמואל  ולמה  <BR>תשאלני  ויהוה  סר<BR>מעליך  ויהי  ערך׃
ויעש  יהוה  לו  כאשר  <BR>דבר  בידי  ויקרע<BR>יהוה  את־הממלכה<BR>מידך  ויתנה  לרעך<BR>לדוד׃
כאשר  לא־שמעת  בקול  <BR>יהוה  ולא־עשית<BR>חרון־אפו  בעמלק<BR>על־כן  הדבר  הזה<BR>עשה־לך  יהוה  היום<BR>הזה׃
ויתן  יהוה  גם  <BR>את־ישראל  עמך<BR>ביד־פלשתים  ומחר<BR>אתה  ובניך  עמי  גם<BR>את־מחנה  ישראל  יתן<BR>יהוה  ביד־פלשתים׃
וימהר  שאול  ויפל  <BR>מלא־קומתו  ארצה<BR>וירא  מאד  מדברי<BR>שמואל  גם־כח  לא־<BR>היה  בו  כי  לא  אכל<BR>לחם  כל־היום<BR>וכל־הלילה׃
ותבוא  האשה  <BR>אל־שאול  ותרא<BR>כי־נבהל  מאד  ותאמר<BR>אליו  הנה  שמעה<BR>שפחתך  בקולך  ואשים<BR>נפשי  בכפי  ואשמע<BR>את־דבריך  אשר  דברת<BR>אלי׃
ועתה  שמע־נא  <BR>גם־אתה  בקול  שפחתך<BR>ואשמה  לפניך<BR>פת־לחם  ואכול  ויהי<BR>בך  כח  כי  תלך<BR>בדרך׃
וימאן  ויאמר  לא  <BR>אכל  ויפרצו־בו<BR>עבדיו  וגם־האשה<BR>וישמע  לקלם  ויקם<BR>מהארץ  וישב<BR>אל־המטה׃
ולאשה  עגל־מרבק  <BR>בבית  ותמהר<BR>ותזבחהו  ותקח־קמח<BR>ותלש  ותפהו  מצות׃
ותגש  לפני־שאול  <BR>ולפני  עבדיו<BR>ויאכלו  ויקמו<BR>וילכו  בלילה  ההוא׃
