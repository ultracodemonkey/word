ויאספו  פלשתים  <BR>את־מחניהם  למלחמה<BR>ויאספו  שכה  אשר<BR>ליהודה  ויחנו<BR>בין־שוכה<BR>ובין־עזקה  באפס<BR>דמים׃
ושאול  ואיש־ישראל  <BR>נאספו  ויחנו  בעמק<BR>האלה  ויערכו  מלחמה<BR>לקראת  פלשתים׃
ופלשתים  עמדים  <BR>אל־ההר  מזה  וישראל<BR>עמדים  אל־ההר  מזה<BR>והגיא  ביניהם׃
ויצא  איש־הבנים  <BR>ממחנות  פלשתים<BR>גלית  שמו  מגת  גבהו<BR>שש  אמות  וזרת׃
וכובע  נחשת  <BR>על־ראשו  ושריון<BR>קשקשים  הוא  לבוש<BR>ומשקל  השריון<BR>חמשת־  אלפים  שקלים<BR>נחשת׃
ומצחת  נחשת  <BR>על־רגליו  וכידון<BR>נחשת  בין  כתפיו׃
וחץ  חניתו  כמנור  <BR>ארגים  ולהבת  חניתו<BR>שש־מאות  שקלים<BR>ברזל  ונשא  הצנה<BR>הלך  לפניו׃
ויעמד  ויקרא  <BR>אל־מערכת  ישראל<BR>ויאמר  להם  למה<BR>תצאו  לערך  מלחמה<BR>הלוא  אנכי  הפלשתי<BR>ואתם  עבדים  לשאול<BR>ברו־לכם  איש  וירד<BR>אלי׃
אם־יוכל  להלחם  אתי  <BR>והכני  והיינו  לכם<BR>לעבדים  ואם־אני<BR>אוכל־לו  והכיתיו<BR>והייתם  לנו  לעבדים<BR>ועבדתם  אתנו׃
ויאמר  הפלשתי  אני  <BR>חרפתי  את־מערכות<BR>ישראל  היום  הזה<BR>תנו־לי  איש  ונלחמה<BR>יחד׃
וישמע  שאול  <BR>וכל־ישראל  את־דברי<BR>הפלשתי  האלה  ויחתו<BR>ויראו  מאד׃
ודוד  בן־איש  אפרתי  <BR>הזה  מבית  לחם<BR>יהודה  ושמו  ישי<BR>ולו  שמנה  בנים<BR>והאיש  בימי  שאול<BR>זקן  בא  באנשים׃
וילכו  שלשת  <BR>בני־ישי  הגדלים<BR>הלכו  אחרי־שאול<BR>למלחמה  ושם  שלשת<BR>בניו  אשר  הלכו<BR>במלחמה  אליאב<BR>הבכור  ומשנהו<BR>אבינדב  והשלשי<BR>שמה׃
ודוד  הוא  הקטן  <BR>ושלשה  הגדלים  הלכו<BR>אחרי  שאול׃
ודוד  הלך  ושב  מעל  <BR>שאול  לרעות  את־צאן<BR>אביו  בית־לחם׃
ויגש  הפלשתי  השכם  <BR>והערב  ויתיצב<BR>ארבעים  יום׃
ויאמר  ישי  לדוד  <BR>בנו  קח־נא  לאחיך<BR>איפת  הקליא  הזה<BR>ועשרה  לחם  הזה<BR>והרץ  המחנה  לאחיך׃
ואת  עשרת  חרצי  <BR>החלב  האלה  תביא<BR>לשר־האלף  ואת־אחיך<BR>תפקד  לשלום<BR>ואת־ערבתם  תקח׃
ושאול  והמה  <BR>וכל־איש  ישראל<BR>בעמק  האלה  נלחמים<BR>עם־פלשתים׃
וישכם  דוד  בבקר  <BR>ויטש  את־הצאן<BR>על־שמר  וישא  וילך<BR>כאשר  צוהו  ישי<BR>ויבא  המעגלה  והחיל<BR>היצא  אל־המערכה<BR>והרעו  במלחמה׃
ותערך  ישראל  <BR>ופלשתים  מערכה<BR>לקראת  מערכה׃
ויטש  דוד  את־הכלים  <BR>מעליו  על־יד  שומר<BR>הכלים  וירץ  המערכה<BR>ויבא  וישאל  לאחיו<BR>לשלום׃
והוא  מדבר  עמם  <BR>והנה  איש  הבנים<BR>עולה  גלית  הפלשתי<BR>שמו  מגת  ממערות<BR>פלשתים  וידבר<BR>כדברים  האלה  וישמע<BR>דוד׃
וכל  איש  ישראל  <BR>בראותם  את־האיש<BR>וינסו  מפניו<BR>וייראו  מאד׃
ויאמר  איש  ישראל  <BR>הראיתם  האיש  העלה<BR>הזה  כי  לחרף<BR>את־ישראל  עלה  והיה<BR>האיש  אשר־יכנו<BR>יעשרנו  המלך  עשר<BR>גדול  ואת־בתו<BR>יתן־לו  ואת  בית<BR>אביו  יעשה  חפשי<BR>בישראל׃
ויאמר  דוד  <BR>אל־האנשים  העמדים<BR>עמו  לאמר  מה־יעשה<BR>לאיש  אשר  יכה  את־<BR>הפלשתי  הלז  והסיר<BR>חרפה  מעל  ישראל  כי<BR>מי  הפלשתי  הערל<BR>הזה  כי  חרף  מערכות<BR>אלהים  חיים׃
ויאמר  לו  העם  כדבר  <BR>הזה  לאמר  כה  יעשה<BR>לאיש  אשר  יכנו׃
וישמע  אליאב  אחיו  <BR>הגדול  בדברו<BR>אל־האנשים  ויחר־אף<BR>אליאב  בדוד  ויאמר<BR>למה־זה  ירדת<BR>ועל־מי  נטשת  מעט<BR>הצאן  ההנה  במדבר<BR>אני  ידעתי  את־<BR>זדנך  ואת  רע  לבבך<BR>כי  למען  ראות<BR>המלחמה  ירדת׃
ויאמר  דוד  מה  <BR>עשיתי  עתה  הלוא<BR>דבר  הוא׃
ויסב  מאצלו  אל־מול  <BR>אחר  ויאמר  כדבר<BR>הזה  וישבהו  העם<BR>דבר  כדבר  הראשון׃
וישמעו  הדברים  אשר  <BR>דבר  דוד  ויגדו<BR>לפני־שאול  ויקחהו׃
ויאמר  דוד  אל־שאול  <BR>אל־יפל  לב־אדם<BR>עליו  עבדך  ילך<BR>ונלחם  עם־  הפלשתי<BR>הזה׃
ויאמר  שאול  אל־דוד  <BR>לא  תוכל  ללכת<BR>אל־הפלשתי  הזה<BR>להלחם  עמו  כי־  נער<BR>אתה  והוא  איש<BR>מלחמה  מנעריו׃
ויאמר  דוד  אל־שאול  <BR>רעה  היה  עבדך<BR>לאביו  בצאן  ובא<BR>הארי  ואת־הדוב<BR>ונשא  שה  מהעדר׃
ויצאתי  אחריו  <BR>והכתיו  והצלתי<BR>מפיו  ויקם  עלי<BR>והחזקתי  בזקנו<BR>והכתיו  והמיתיו׃
גם  את־הארי  <BR>גם־הדוב  הכה  עבדך<BR>והיה  הפלשתי  הערל<BR>הזה  כאחד  מהם  כי<BR>חרף  מערכת  אלהים<BR>חיים׃
ויאמר  דוד  יהוה  <BR>אשר  הצלני  מיד<BR>הארי  ומיד  הדב  הוא<BR>יצילני  מיד  הפלשתי<BR>הזה  ויאמר  שאול<BR>אל־דוד  לך  ויהוה<BR>יהיה  עמך׃
וילבש  שאול  את־דוד  <BR>מדיו  ונתן  קובע<BR>נחשת  על־ראשו<BR>וילבש  אתו  שריון׃
ויחגר  דוד  את־חרבו  <BR>מעל  למדיו  ויאל<BR>ללכת  כי  לא־נסה<BR>ויאמר  דוד  אל־<BR>שאול  לא  אוכל  ללכת<BR>באלה  כי  לא  נסיתי<BR>ויסרם  דוד  מעליו׃
ויקח  מקלו  בידו  <BR>ויבחר־לו  חמשה<BR>חלקי־אבנים<BR>מן־הנחל  וישם  אתם<BR>בכלי  הרעים  אשר־לו<BR>ובילקוט  וקלעו<BR>בידו  ויגש<BR>אל־הפלשתי׃
וילך  הפלשתי  הלך  <BR>וקרב  אל־דוד  והאיש<BR>נשא  הצנה  לפניו׃
ויבט  הפלשתי  ויראה  <BR>את־דוד  ויבזהו<BR>כי־היה  נער  ואדמני<BR>עם־יפה  מראה׃
ויאמר  הפלשתי  <BR>אל־דוד  הכלב  אנכי<BR>כי־אתה  בא־אלי<BR>במקלות  ויקלל<BR>הפלשתי  את־דוד<BR>באלהיו׃
ויאמר  הפלשתי  <BR>אל־דוד  לכה  אלי<BR>ואתנה  את־בשרך<BR>לעוף  השמים  ולבהמת<BR>השדה׃
ויאמר  דוד  <BR>אל־הפלשתי  אתה  בא<BR>אלי  בחרב  ובחנית<BR>ובכידון  ואנכי  בא־<BR>אליך  בשם  יהוה<BR>צבאות  אלהי  מערכות<BR>ישראל  אשר  חרפת׃
היום  הזה  יסגרך  <BR>יהוה  בידי  והכיתך<BR>והסרתי  את־ראשך<BR>מעליך  ונתתי  פגר<BR>מחנה  פלשתים  היום<BR>הזה  לעוף  השמים<BR>ולחית  הארץ  וידעו<BR>כל־הארץ  כי  יש<BR>אלהים  לישראל׃
וידעו  כל־הקהל  הזה  <BR>כי־לא  בחרב  ובחנית<BR>יהושיע  יהוה  כי<BR>ליהוה  המלחמה  ונתן<BR>אתכם  בידנו׃
והיה  כי־קם  הפלשתי  <BR>וילך  ויקרב  לקראת<BR>דוד  וימהר  דוד<BR>וירץ  המערכה  לקראת<BR>הפלשתי׃
וישלח  דוד  את־ידו  <BR>אל־הכלי  ויקח  משם<BR>אבן  ויקלע  ויך<BR>את־הפלשתי  אל־<BR>מצחו  ותטבע  האבן<BR>במצחו  ויפל<BR>על־פניו  ארצה׃
ויחזק  דוד  <BR>מן־הפלשתי  בקלע<BR>ובאבן  ויך<BR>את־הפלשתי  וימיתהו<BR>וחרב  אין  ביד־דוד׃
וירץ  דוד  ויעמד  <BR>אל־הפלשתי  ויקח<BR>את־חרבו  וישלפה<BR>מתערה  וימתתהו<BR>ויכרת־בה  את־ראשו<BR>ויראו  הפלשתים<BR>כי־מת  גבורם<BR>וינסו׃
ויקמו  אנשי  ישראל  <BR>ויהודה  וירעו<BR>וירדפו  את־הפלשתים<BR>עד־בואך  גיא  ועד<BR>שערי  עקרון  ויפלו<BR>חללי  פלשתים  בדרך<BR>שערים  ועד־גת<BR>ועד־עקרון׃
וישבו  בני  ישראל  <BR>מדלק  אחרי  פלשתים<BR>וישסו  את־מחניהם׃
ויקח  דוד  את־ראש  <BR>הפלשתי  ויבאהו<BR>ירושלם  ואת־כליו<BR>שם  באהלו׃
וכראות  שאול  <BR>את־דוד  יצא  לקראת<BR>הפלשתי  אמר<BR>אל־אבנר  שר  הצבא<BR>בן־  מי־זה  הנער<BR>אבנר  ויאמר  אבנר<BR>חי־נפשך  המלך<BR>אם־ידעתי׃
ויאמר  המלך  שאל  <BR>אתה  בן־מי־זה<BR>העלם׃
וכשוב  דוד  מהכות  <BR>את־הפלשתי  ויקח<BR>אתו  אבנר  ויבאהו<BR>לפני  שאול  וראש<BR>הפלשתי  בידו׃
ויאמר  אליו  שאול  <BR>בן־מי  אתה  הנער<BR>ויאמר  דוד  בן־עבדך<BR>ישי  בית  הלחמי׃
