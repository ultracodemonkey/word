ויהי  בבא  דוד  <BR>ואנשיו  צקלג  ביום<BR>השלישי  ועמלקי<BR>פשטו  אל־נגב  ואל־<BR>צקלג  ויכו  את־צקלג<BR>וישרפו  אתה  באש׃
וישבו  את־הנשים  <BR>אשר־בה  מקטן<BR>ועד־גדול  לא  המיתו<BR>איש  וינהגו  וילכו<BR>לדרכם׃
ויבא  דוד  ואנשיו  <BR>אל־העיר  והנה<BR>שרופה  באש  ונשיהם<BR>ובניהם  ובנתיהם<BR>נשבו׃
וישא  דוד  והעם  <BR>אשר־אתו  את־קולם<BR>ויבכו  עד  אשר<BR>אין־בהם  כח  לבכות׃
ושתי  נשי־דוד  נשבו  <BR>אחינעם  היזרעלית<BR>ואביגיל  אשת  נבל<BR>הכרמלי׃
ותצר  לדוד  מאד  <BR>כי־אמרו  העם  לסקלו<BR>כי־מרה  נפש  כל־העם<BR>איש  על־בנו<BR>ועל־בנתיו  ויתחזק<BR>דוד  ביהוה  אלהיו׃
ויאמר  דוד  <BR>אל־אביתר  הכהן<BR>בן־אחימלך<BR>הגישה־נא  לי  האפד<BR>ויגש  אביתר<BR>את־האפד  אל־דוד׃
וישאל  דוד  ביהוה  <BR>לאמר  ארדף  אחרי<BR>הגדוד־הזה  האשגנו<BR>ויאמר  לו  רדף<BR>כי־השג  תשיג  והצל<BR>תציל׃
וילך  דוד  הוא  <BR>ושש־מאות  איש  אשר<BR>אתו  ויבאו  עד־נחל<BR>הבשור  והנותרים<BR>עמדו׃
וירדף  דוד  הוא  <BR>וארבע־מאות  איש<BR>ויעמדו  מאתים  איש<BR>אשר  פגרו  מעבר<BR>את־נחל  הבשור׃
וימצאו  איש־מצרי  <BR>בשדה  ויקחו  אתו<BR>אל־דוד  ויתנו־לו<BR>לחם  ויאכל  וישקהו<BR>מים׃
ויתנו־לו  פלח  דבלה  <BR>ושני  צמקים  ויאכל<BR>ותשב  רוחו  אליו  כי<BR>לא־אכל  לחם<BR>ולא־שתה  מים  שלשה<BR>ימים  ושלשה  לילות׃
ויאמר  לו  דוד  <BR>למי־אתה  ואי  מזה<BR>אתה  ויאמר  נער<BR>מצרי  אנכי  עבד<BR>לאיש  עמלקי<BR>ויעזבני  אדני  כי<BR>חליתי  היום  שלשה׃
אנחנו  פשטנו  נגב  <BR>הכרתי  ועל־אשר<BR>ליהודה  ועל־נגב<BR>כלב  ואת־צקלג<BR>שרפנו  באש׃
ויאמר  אליו  דוד  <BR>התורדני  אל־הגדוד<BR>הזה  ויאמר  השבעה<BR>לי  באלהים  אם־<BR>תמיתני  ואם־תסגרני<BR>ביד־אדני  ואורדך<BR>אל־הגדוד  הזה׃
וירדהו  והנה  נטשים  <BR>על־פני  כל־הארץ<BR>אכלים  ושתים<BR>וחגגים  בכל  השלל<BR>הגדול  אשר  לקחו<BR>מארץ  פלשתים  ומארץ<BR>יהודה׃
ויכם  דוד  מהנשף  <BR>ועד־הערב  למחרתם<BR>ולא־נמלט  מהם  איש<BR>כי  אם־ארבע  מאות<BR>איש־נער  אשר־רכבו<BR>על־הגמלים  וינסו׃
ויצל  דוד  את  <BR>כל־אשר  לקחו  עמלק<BR>ואת־שתי  נשיו  הציל<BR>דוד׃
ולא  נעדר־להם  <BR>מן־הקטן  ועד־הגדול<BR>ועד־בנים  ובנות<BR>ומשלל  ועד  כל־  אשר<BR>לקחו  להם  הכל  השיב<BR>דוד׃
ויקח  דוד  <BR>את־כל־הצאן  והבקר<BR>נהגו  לפני  המקנה<BR>ההוא  ויאמרו  זה<BR>שלל  דוד׃
ויבא  דוד  אל־מאתים  <BR>האנשים  אשר־פגרו<BR>מלכת  אחרי  דוד<BR>וישיבם  בנחל  הבשור<BR>ויצאו  לקראת  דוד<BR>ולקראת  העם<BR>אשר־אתו  ויגש  דוד<BR>את־העם  וישאל  להם<BR>לשלום׃
ויען  כל־איש־רע  <BR>ובליעל  מהאנשים<BR>אשר  הלכו  עם־דוד<BR>ויאמרו  יען  אשר<BR>לא־הלכו  עמי<BR>לא־נתן  להם  מהשלל<BR>אשר  הצלנו<BR>כי־אם־איש  את־אשתו<BR>ואת־  בניו  וינהגו<BR>וילכו׃
ויאמר  דוד  לא־תעשו  <BR>כן  אחי  את  אשר־נתן<BR>יהוה  לנו  וישמר<BR>אתנו  ויתן<BR>את־הגדוד  הבא<BR>עלינו  בידנו׃
ומי  ישמע  לכם  לדבר  <BR>הזה  כי  כחלק  הירד<BR>במלחמה  וכחלק  הישב<BR>על־  הכלים  יחדו<BR>יחלקו׃
ויהי  מהיום  ההוא  <BR>ומעלה  וישמה  לחק<BR>ולמשפט  לישראל  עד<BR>היום  הזה׃
ויבא  דוד  אל־צקלג  <BR>וישלח  מהשלל  לזקני<BR>יהודה  לרעהו  לאמר<BR>הנה  לכם  ברכה  משלל<BR>איבי  יהוה׃
לאשר  בבית־אל  <BR>ולאשר  ברמות־נגב<BR>ולאשר  ביתר׃
ולאשר  בערער  ולאשר  <BR>בשפמות  ולאשר<BR>באשתמע׃
ולאשר  ברכל  ולאשר  <BR>בערי  הירחמאלי<BR>ולאשר  בערי  הקיני׃
ולאשר  בחרמה  ולאשר  <BR>בבור־עשן  ולאשר<BR>בעתך׃
ולאשר  בחברון  <BR>ולכל־המקמות<BR>אשר־התהלך־שם  דוד<BR>הוא  ואנשיו׃
