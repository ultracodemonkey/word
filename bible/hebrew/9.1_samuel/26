ויבאו  הזפים  <BR>אל־שאול  הגבעתה<BR>לאמר  הלוא  דוד<BR>מסתתר  בגבעת<BR>החכילה  על  פני<BR>הישימן׃
ויקם  שאול  וירד  <BR>אל־מדבר־זיף  ואתו<BR>שלשת־אלפים  איש<BR>בחורי  ישראל  לבקש<BR>את־דוד  במדבר־זיף׃
ויחן  שאול  בגבעת  <BR>החכילה  אשר  על־פני<BR>הישימן  על־הדרך<BR>ודוד  ישב  במדבר<BR>וירא  כי  בא  שאול<BR>אחריו  המדברה׃
וישלח  דוד  מרגלים  <BR>וידע  כי־בא  שאול<BR>אל־נכון׃
ויקם  דוד  ויבא  <BR>אל־המקום  אשר<BR>חנה־שם  שאול  וירא<BR>דוד  את־המקום  אשר<BR>שכב־שם  שאול  ואבנר<BR>בן־נר  שר־צבאו<BR>ושאול  שכב  במעגל<BR>והעם  חנים  סביבתו׃
ויען  דוד  ויאמר  <BR>אל־אחימלך  החתי<BR>ואל־אבישי<BR>בן־צרויה  אחי  יואב<BR>לאמר  מי־ירד  אתי<BR>אל־שאול  אל־המחנה<BR>ויאמר  אבישי  אני<BR>ארד  עמך׃
ויבא  דוד  ואבישי  <BR>אל־העם  לילה  והנה<BR>שאול  שכב  ישן<BR>במעגל  וחניתו<BR>מעוכה־בארץ  מראשתו<BR>ואבנר  והעם  שכבים<BR>סביבתו׃
ויאמר  אבישי  <BR>אל־דוד  סגר  אלהים<BR>היום  את־אויבך<BR>בידך  ועתה  אכנו  נא<BR>בחנית  ובארץ  פעם<BR>אחת  ולא  אשנה  לו׃
ויאמר  דוד  <BR>אל־אבישי<BR>אל־תשחיתהו  כי  מי<BR>שלח  ידו  במשיח<BR>יהוה  ונקה׃
ויאמר  דוד  חי־יהוה  <BR>כי  אם־יהוה  יגפנו<BR>או־יומו  יבוא  ומת<BR>או  במלחמה  ירד<BR>ונספה׃
חלילה  לי  מיהוה  <BR>משלח  ידי  במשיח<BR>יהוה  ועתה  קח־נא<BR>את־החנית  אשר<BR>מראשתו  ואת־צפחת<BR>המים  ונלכה  לנו׃
ויקח  דוד  את־החנית  <BR>ואת־צפחת  המים<BR>מראשתי  שאול  וילכו<BR>להם  ואין  ראה  ואין<BR>יודע  ואין  מקיץ  כי<BR>כלם  ישנים  כי<BR>תרדמת  יהוה  נפלה<BR>עליהם׃
ויעבר  דוד  העבר  <BR>ויעמד  על־ראש־ההר<BR>מרחק  רב  המקום<BR>ביניהם׃
ויקרא  דוד  אל־העם  <BR>ואל־אבנר  בן־נר<BR>לאמר  הלוא  תענה<BR>אבנר  ויען  אבנר<BR>ויאמר  מי  אתה  קראת<BR>אל־המלך׃
ויאמר  דוד  אל־אבנר  <BR>הלוא־איש  אתה  ומי<BR>כמוך  בישראל  ולמה<BR>לא  שמרת  אל־אדניך<BR>המלך  כי־בא  אחד<BR>העם  להשחית<BR>את־המלך  אדניך׃
לא־טוב  הדבר  הזה  <BR>אשר  עשית  חי־יהוה<BR>כי  בני־מות  אתם<BR>אשר  לא־שמרתם<BR>על־אדניכם  על־משיח<BR>יהוה  ועתה  ראה<BR>אי־חנית  המלך<BR>ואת־צפחת  המים  אשר<BR>מראשתו׃
ויכר  שאול  את־קול  <BR>דוד  ויאמר  הקולך<BR>זה  בני  דוד  ויאמר<BR>דוד  קולי  אדני<BR>המלך׃
ויאמר  למה  זה  אדני  <BR>רדף  אחרי  עבדו  כי<BR>מה  עשיתי  ומה־בידי<BR>רעה׃
ועתה  ישמע־נא  אדני  <BR>המלך  את  דברי  עבדו<BR>אם־יהוה  הסיתך  בי<BR>ירח  מנחה  ואם  בני<BR>האדם  ארורים  הם<BR>לפני  יהוה<BR>כי־גרשוני  היום<BR>מהסתפח  בנחלת  יהוה<BR>לאמר  לך  עבד  אלהים<BR>אחרים׃
ועתה  אל־יפל  דמי  <BR>ארצה  מנגד  פני<BR>יהוה  כי־יצא  מלך<BR>ישראל  לבקש  את־<BR>פרעש  אחד  כאשר<BR>ירדף  הקרא  בהרים׃
ויאמר  שאול  חטאתי  <BR>שוב  בני־דוד  כי<BR>לא־ארע  לך  עוד  תחת<BR>אשר  יקרה  נפשי<BR>בעיניך  היום  הזה<BR>הנה  הסכלתי  ואשגה<BR>הרבה  מאד׃
ויען  דוד  ויאמר  <BR>הנה  החנית  המלך<BR>ויעבר  אחד  מהנערים<BR>ויקחה׃
ויהוה  ישיב  לאיש  <BR>את־צדקתו<BR>ואת־אמנתו  אשר<BR>נתנך  יהוה  היום<BR>ביד  ולא  אביתי<BR>לשלח  ידי  במשיח<BR>יהוה׃
והנה  כאשר  גדלה  <BR>נפשך  היום  הזה<BR>בעיני  כן  תגדל<BR>נפשי  בעיני  יהוה<BR>ויצלני  מכל־צרה׃
ויאמר  שאול  אל־דוד  <BR>ברוך  אתה  בני  דוד<BR>גם  עשה  תעשה  וגם<BR>יכל  תוכל  וילך  דוד<BR>לדרכו  ושאול  שב<BR>למקומו׃
