וימת  שמואל  ויקבצו  <BR>כל־ישראל<BR>ויספדו־לו  ויקברהו<BR>בביתו  ברמה  ויקם<BR>דוד  וירד  אל־מדבר<BR>פארן׃
ואיש  במעון  ומעשהו  <BR>בכרמל  והאיש  גדול<BR>מאד  ולו  צאן<BR>שלשת־אלפים  ואלף<BR>עזים  ויהי  בגזז<BR>את־צאנו  בכרמל׃
ושם  האיש  נבל  ושם  <BR>אשתו  אבגיל  והאשה<BR>טובת־שכל  ויפת  תאר<BR>והאיש  קשה  ורע<BR>מעללים  והוא  כלבו׃
וישמע  דוד  במדבר  <BR>כי־גזז  נבל<BR>את־צאנו׃
וישלח  דוד  עשרה  <BR>נערים  ויאמר  דוד<BR>לנערים  עלו  כרמלה<BR>ובאתם  אל־נבל<BR>ושאלתם־לו  בשמי<BR>לשלום׃
ואמרתם  כה  לחי  <BR>ואתה  שלום  וביתך<BR>שלום  וכל  אשר־לך<BR>שלום׃
ועתה  שמעתי  כי  <BR>גזזים  לך  עתה<BR>הרעים  אשר־לך  היו<BR>עמנו  לא  הכלמנום<BR>ולא־נפקד  להם<BR>מאומה  כל־ימי<BR>היותם  בכרמל׃
שאל  את־נעריך  <BR>ויגידו  לך  וימצאו<BR>הנערים  חן  בעיניך<BR>כי־על־יום  טוב  בנו<BR>תנה־נא  את  אשר<BR>תמצא  ידך  לעבדיך<BR>ולבנך  לדוד׃
ויבאו  נערי  דוד  <BR>וידברו  אל־נבל<BR>ככל־הדברים  האלה<BR>בשם  דוד  וינוחו׃
ויען  נבל  את־עבדי  <BR>דוד  ויאמר  מי  דוד<BR>ומי  בן־ישי  היום<BR>רבו  עבדים<BR>המתפרצים  איש  מפני<BR>אדניו׃
ולקחתי  את־לחמי  <BR>ואת־מימי  ואת<BR>טבחתי  אשר  טבחתי<BR>לגזזי  ונתתי<BR>לאנשים  אשר  לא<BR>ידעתי  אי  מזה  המה׃
ויהפכו  נערי־דוד  <BR>לדרכם  וישבו  ויבאו<BR>ויגדו  לו  ככל<BR>הדברים  האלה׃
ויאמר  דוד  לאנשיו  <BR>חגרו  איש  את־חרבו<BR>ויחגרו  איש<BR>את־חרבו  ויחגר<BR>גם־דוד  את־חרבו<BR>ויעלו  אחרי  דוד<BR>כארבע  מאות  איש<BR>ומאתים  ישבו  על־<BR>הכלים׃
ולאביגיל  אשת  נבל  <BR>הגיד  נער־אחד<BR>מהנערים  לאמר  הנה<BR>שלח  דוד  מלאכים<BR>מהמדבר  לברך<BR>את־אדנינו  ויעט<BR>בהם׃
והאנשים  טבים  לנו  <BR>מאד  ולא  הכלמנו<BR>ולא־פקדנו  מאומה<BR>כל־ימי  התהלכנו<BR>אתם  בהיותנו  בשדה׃
חומה  היו  עלינו  <BR>גם־לילה  גם־יומם<BR>כל־ימי  היותנו  עמם<BR>רעים  הצאן׃
ועתה  דעי  וראי  <BR>מה־תעשי  כי־כלתה<BR>הרעה  אל־אדנינו<BR>ועל  כל־ביתו  והוא<BR>בן־בליעל  מדבר<BR>אליו׃
ותמהר  אבוגיל  ותקח  <BR>מאתים  לחם  ושנים<BR>נבלי־יין  וחמש  צאן<BR>עשוות  וחמש  סאים<BR>קלי  ומאה  צמקים<BR>ומאתים  דבלים  ותשם<BR>על־החמרים׃
ותאמר  לנעריה  עברו  <BR>לפני  הנני  אחריכם<BR>באה  ולאישה  נבל  לא<BR>הגידה׃
והיה  היא  רכבת  <BR>על־החמור  וירדת<BR>בסתר  ההר  והנה  דוד<BR>ואנשיו  ירדים<BR>לקראתה  ותפגש  אתם׃
ודוד  אמר  אך  לשקר  <BR>שמרתי  את־כל־אשר<BR>לזה  במדבר<BR>ולא־נפקד  מכל־אשר־<BR>לו  מאומה  וישב־לי<BR>רעה  תחת  טובה׃
כה־יעשה  אלהים  <BR>לאיבי  דוד  וכה<BR>יסיף  אם־אשאיר<BR>מכל־אשר־לו<BR>עד־הבקר  משתין<BR>בקיר׃
ותרא  אביגיל  <BR>את־דוד  ותמהר  ותרד<BR>מעל  החמור  ותפל<BR>לאפי  דוד  על־  פניה<BR>ותשתחו  ארץ׃
ותפל  על־רגליו  <BR>ותאמר  בי־אני  אדני<BR>העון  ותדבר־נא<BR>אמתך  באזניך  ושמע<BR>את  דברי  אמתך׃
אל־נא  ישים  אדני  <BR>את־לבו  אל־איש<BR>הבליעל  הזה  על־נבל<BR>כי  כשמו  כן־  הוא<BR>נבל  שמו  ונבלה  עמו<BR>ואני  אמתך  לא<BR>ראיתי  את־נערי<BR>אדני  אשר  שלחת׃
ועתה  אדני  חי־יהוה  <BR>וחי־נפשך  אשר  מנעך<BR>יהוה  מבוא  בדמים<BR>והושע  ידך  לך  ועתה<BR>יהיו  כנבל  איביך<BR>והמבקשים  אל־אדני<BR>רעה׃
ועתה  הברכה  הזאת  <BR>אשר־הביא  שפחתך<BR>לאדני  ונתנה<BR>לנערים  המתהלכים<BR>ברגלי  אדני׃
שא  נא  לפשע  אמתך  <BR>כי  עשה־יעשה  יהוה<BR>לאדני  בית  נאמן<BR>כי־מלחמות  יהוה<BR>אדני  נלחם  ורעה<BR>לא־תמצא  בך  מימיך׃
ויקם  אדם  לרדפך  <BR>ולבקש  את־נפשך<BR>והיתה  נפש  אדני<BR>צרורה  בצרור  החיים<BR>את  יהוה  אלהיך  ואת<BR>נפש  איביך  יקלענה<BR>בתוך  כף  הקלע׃
והיה  כי־יעשה  יהוה  <BR>לאדני  ככל  אשר־דבר<BR>את־הטובה  עליך<BR>וצוך  לנגיד<BR>על־ישראל׃
ולא  תהיה  זאת  לך  <BR>לפוקה  ולמכשול  לב<BR>לאדני  ולשפך־דם<BR>חנם  ולהושיע  אדני<BR>לו  והיטב  יהוה<BR>לאדני  וזכרת<BR>את־אמתך׃
ויאמר  דוד  לאביגל  <BR>ברוך  יהוה  אלהי<BR>ישראל  אשר  שלחך<BR>היום  הזה  לקראתי׃
וברוך  טעמך  וברוכה  <BR>את  אשר  כלתני  היום<BR>הזה  מבוא  בדמים<BR>והשע  ידי  לי׃
ואולם  חי־יהוה  <BR>אלהי  ישראל  אשר<BR>מנעני  מהרע  אתך  כי<BR>לולי  מהרת  ותבאתי<BR>לקראתי  כי  אם־נותר<BR>לנבל  עד־אור  הבקר<BR>משתין  בקיר׃
ויקח  דוד  מידה  את  <BR>אשר־הביאה  לו  ולה<BR>אמר  עלי  לשלום<BR>לביתך  ראי  שמעתי<BR>בקולך  ואשא  פניך׃
ותבא  אביגיל  <BR>אל־נבל  והנה־לו<BR>משתה  בביתו  כמשתה<BR>המלך  ולב  נבל  טוב<BR>עליו  והוא  שכר<BR>עד־מאד  ולא־הגידה<BR>לו  דבר  קטן  וגדול<BR>עד־אור  הבקר׃
ויהי  בבקר  בצאת  <BR>היין  מנבל  ותגד־לו<BR>אשתו  את־הדברים<BR>האלה  וימת  לבו<BR>בקרבו  והוא  היה<BR>לאבן׃
ויהי  כעשרת  הימים  <BR>ויגף  יהוה  את־נבל<BR>וימת׃
וישמע  דוד  כי  מת  <BR>נבל  ויאמר  ברוך<BR>יהוה  אשר  רב<BR>את־ריב  חרפתי  מיד<BR>נבל  ואת־עבדו  חשך<BR>מרעה  ואת  רעת  נבל<BR>השיב  יהוה  בראשו<BR>וישלח  דוד  וידבר<BR>באביגיל  לקחתה  לו<BR>לאשה׃
ויבאו  עבדי  דוד  <BR>אל־אביגיל  הכרמלה<BR>וידברו  אליה  לאמר<BR>דוד  שלחנו  אליך<BR>לקחתך  לו  לאשה׃
ותקם  ותשתחו  אפים  <BR>ארצה  ותאמר  הנה<BR>אמתך  לשפחה  לרחץ<BR>רגלי  עבדי  אדני׃
ותמהר  ותקם  אביגיל  <BR>ותרכב  על־החמור<BR>וחמש  נערתיה<BR>ההלכות  לרגלה  ותלך<BR>אחרי  מלאכי  דוד<BR>ותהי־לו  לאשה׃
ואת־אחינעם  לקח  <BR>דוד  מיזרעאל<BR>ותהיין  גם־שתיהן<BR>לו  לנשים׃
ושאול  נתן  את־מיכל  <BR>בתו  אשת  דוד  לפלטי<BR>בן־ליש  אשר  מגלים׃
