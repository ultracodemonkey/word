ויגדו  לדוד  לאמר  <BR>הנה  פלשתים  נלחמים<BR>בקעילה  והמה  שסים<BR>את־הגרנות׃
וישאל  דוד  ביהוה  <BR>לאמר  האלך  והכיתי<BR>בפלשתים  האלה<BR>ויאמר  יהוה  אל־<BR>דוד  לך  והכית<BR>בפלשתים  והושעת<BR>את־קעילה׃
ויאמרו  אנשי  דוד  <BR>אליו  הנה  אנחנו  פה<BR>ביהודה  יראים  ואף<BR>כי־נלך  קעלה<BR>אל־מערכות  פלשתים׃
ויוסף  עוד  דוד  <BR>לשאל  ביהוה  ויענהו<BR>יהוה  ויאמר  קום  רד<BR>קעילה  כי־  אני  נתן<BR>את־פלשתים  בידך׃
וילך  דוד  ואנשו  <BR>קעילה  וילחם<BR>בפלשתים  וינהג<BR>את־מקניהם  ויך  בהם<BR>מכה  גדולה  וישע<BR>דוד  את  ישבי<BR>קעילה׃
ויהי  בברח  אביתר  <BR>בן־אחימלך  אל־דוד<BR>קעילה  אפוד  ירד<BR>בידו׃
ויגד  לשאול  כי־בא  <BR>דוד  קעילה  ויאמר<BR>שאול  נכר  אתו<BR>אלהים  בידי  כי<BR>נסגר  לבוא  בעיר<BR>דלתים  ובריח׃
וישמע  שאול  <BR>את־כל־העם  למלחמה<BR>לרדת  קעילה  לצור<BR>אל־דוד  ואל־אנשיו׃
וידע  דוד  כי  עליו  <BR>שאול  מחריש  הרעה<BR>ויאמר  אל־אביתר<BR>הכהן  הגישה  האפוד׃
ויאמר  דוד  יהוה  <BR>אלהי  ישראל  שמע<BR>שמע  עבדך  כי־מבקש<BR>שאול  לבוא  אל־<BR>קעילה  לשחת  לעיר<BR>בעבורי׃
היסגרני  בעלי  <BR>קעילה  בידו  הירד<BR>שאול  כאשר  שמע<BR>עבדך  יהוה  אלהי<BR>ישראל  הגד־נא<BR>לעבדך  ויאמר  יהוה<BR>ירד׃
ויאמר  דוד  היסגרו  <BR>בעלי  קעילה  אתי<BR>ואת־אנשי  ביד־שאול<BR>ויאמר  יהוה<BR>יסגירו׃
ויקם  דוד  ואנשיו  <BR>כשש־מאות  איש<BR>ויצאו  מקעלה<BR>ויתהלכו  באשר<BR>יתהלכו  ולשאול  הגד<BR>כי־נמלט  דוד<BR>מקעילה  ויחדל<BR>לצאת׃
וישב  דוד  במדבר  <BR>במצדות  וישב  בהר<BR>במדבר־זיף  ויבקשהו<BR>שאול  כל־  הימים<BR>ולא־נתנו  אלהים<BR>בידו׃
וירא  דוד  כי־יצא  <BR>שאול  לבקש  את־נפשו<BR>ודוד  במדבר־זיף<BR>בחרשה׃
ויקם  יהונתן  <BR>בן־שאול  וילך<BR>אל־דוד  חרשה  ויחזק<BR>את־ידו  באלהים׃
ויאמר  אליו  <BR>אל־תירא  כי  לא<BR>תמצאך  יד  שאול  אבי<BR>ואתה  תמלך  על־<BR>ישראל  ואנכי<BR>אהיה־לך  למשנה<BR>וגם־שאול  אבי  ידע<BR>כן׃
ויכרתו  שניהם  ברית  <BR>לפני  יהוה  וישב<BR>דוד  בחרשה  ויהונתן<BR>הלך  לביתו׃
ויעלו  זפים  <BR>אל־שאול  הגבעתה<BR>לאמר  הלוא  דוד<BR>מסתתר  עמנו  במצדות<BR>בחרשה  בגבעת<BR>החכילה  אשר  מימין<BR>הישימון׃
ועתה  לכל־אות  נפשך  <BR>המלך  לרדת  רד  ולנו<BR>הסגירו  ביד  המלך׃
ויאמר  שאול  ברוכים  <BR>אתם  ליהוה  כי<BR>חמלתם  עלי׃
לכו־נא  הכינו  עוד  <BR>ודעו  וראו<BR>את־מקומו  אשר  תהיה<BR>רגלו  מי  ראהו  שם<BR>כי  אמר  אלי  ערום<BR>יערם  הוא׃
וראו  ודעו  מכל  <BR>המחבאים  אשר  יתחבא<BR>שם  ושבתם  אלי<BR>אל־נכון  והלכתי<BR>אתכם  והיה  אם־ישנו<BR>בארץ  וחפשתי  אתו<BR>בכל  אלפי  יהודה׃
ויקומו  וילכו  זיפה  <BR>לפני  שאול  ודוד<BR>ואנשיו  במדבר  מעון<BR>בערבה  אל  ימין<BR>הישימון׃
וילך  שאול  ואנשיו  <BR>לבקש  ויגדו  לדוד<BR>וירד  הסלע  וישב<BR>במדבר  מעון  וישמע<BR>שאול  וירדף<BR>אחרי־דוד  מדבר<BR>מעון׃
וילך  שאול  מצד  ההר  <BR>מזה  ודוד  ואנשיו<BR>מצד  ההר  מזה  ויהי<BR>דוד  נחפז  ללכת<BR>מפני  שאול  ושאול<BR>ואנשיו  עטרים<BR>אל־דוד  ואל־אנשיו<BR>לתפשם׃
ומלאך  בא  אל־שאול  <BR>לאמר  מהרה  ולכה<BR>כי־פשטו  פלשתים<BR>על־הארץ׃
וישב  שאול  מרדף  <BR>אחרי  דוד  וילך<BR>לקראת  פלשתים<BR>על־כן  קראו  למקום<BR>ההוא  סלע  המחלקות׃
ויעל  דוד  משם  וישב  <BR>במצדות  עין־גדי׃
