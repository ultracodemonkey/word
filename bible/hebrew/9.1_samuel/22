וילך  דוד  משם  <BR>וימלט  אל־מערת<BR>עדלם  וישמעו  אחיו<BR>וכל־בית  אביו<BR>וירדו  אליו  שמה׃
ויתקבצו  אליו  <BR>כל־איש  מצוק<BR>וכל־איש  אשר־לו<BR>נשא  וכל־איש<BR>מר־נפש  ויהי  עליהם<BR>לשר  ויהיו  עמו<BR>כארבע  מאות  איש׃
וילך  דוד  משם  מצפה  <BR>מואב  ויאמר  אל־מלך<BR>מואב  יצא־נא  אבי<BR>ואמי  אתכם  עד  אשר<BR>אדע  מה־יעשה־לי<BR>אלהים׃
וינחם  את־פני  מלך  <BR>מואב  וישבו  עמו<BR>כל־ימי  היות־דוד<BR>במצודה׃
ויאמר  גד  הנביא  <BR>אל־דוד  לא  תשב<BR>במצודה  לך  ובאת־לך<BR>ארץ  יהודה  וילך<BR>דוד  ויבא  יער  חרת׃
וישמע  שאול  כי  <BR>נודע  דוד  ואנשים<BR>אשר  אתו  ושאול<BR>יושב  בגבעה  תחת־<BR>האשל  ברמה  וחניתו<BR>בידו  וכל־עבדיו<BR>נצבים  עליו׃
ויאמר  שאול  לעבדיו  <BR>הנצבים  עליו<BR>שמעו־נא  בני  ימיני<BR>גם־לכלכם  יתן<BR>בן־ישי  שדות<BR>וכרמים  לכלכם  ישים<BR>שרי  אלפים  ושרי<BR>מאות׃
כי  קשרתם  כלכם  עלי  <BR>ואין־גלה  את־אזני<BR>בכרת־בני<BR>עם־בן־ישי  ואין־<BR>חלה  מכם  עלי  וגלה<BR>את־אזני  כי  הקים<BR>בני  את־עבדי  עלי<BR>לארב  כיום  הזה׃
ויען  דאג  האדמי  <BR>והוא  נצב<BR>על־עבדי־שאול<BR>ויאמר  ראיתי<BR>את־בן־ישי  בא  נבה<BR>אל־אחימלך<BR>בן־אחטוב׃
וישאל־לו  ביהוה  <BR>וצידה  נתן  לו  ואת<BR>חרב  גלית  הפלשתי<BR>נתן  לו׃
וישלח  המלך  לקרא  <BR>את־אחימלך<BR>בן־אחיטוב  הכהן<BR>ואת  כל־בית  אביו<BR>הכהנים  אשר  בנב<BR>ויבאו  כלם<BR>אל־המלך׃
ויאמר  שאול  שמע־נא  <BR>בן־אחיטוב  ויאמר<BR>הנני  אדני׃
ויאמר  אלו  שאול  <BR>למה  קשרתם  עלי  אתה<BR>ובן־ישי  בתתך  לו<BR>לחם  וחרב  ושאול  לו<BR>באלהים  לקום  אלי<BR>לארב  כיום  הזה׃
ויען  אחימלך  <BR>את־המלך  ויאמר  ומי<BR>בכל־עבדיך  כדוד<BR>נאמן  וחתן  המלך<BR>וסר  אל־משמעתך<BR>ונכבד  בביתך׃
היום  החלתי  <BR>לשאול־לו  באלהים<BR>חלילה  לי  אל־ישם<BR>המלך  בעבדו  דבר<BR>בכל־בית  אבי  כי<BR>לא־ידע  עבדך<BR>בכל־זאת  דבר  קטן<BR>או  גדול׃
ויאמר  המלך  מות  <BR>תמות  אחימלך  אתה<BR>וכל־בית  אביך׃
ויאמר  המלך  לרצים  <BR>הנצבים  עליו  סבו<BR>והמיתו  כהני  יהוה<BR>כי  גם־ידם  עם־דוד<BR>וכי  ידעו  כי־ברח<BR>הוא  ולא  גלו<BR>את־אזנו  ולא־אבו<BR>עבדי  המלך  לשלח<BR>את־ידם  לפגע  בכהני<BR>יהוה׃
ויאמר  המלך  לדויג  <BR>סב  אתה  ופגע<BR>בכהנים  ויסב  דויג<BR>האדמי  ויפגע־  הוא<BR>בכהנים  וימת  ביום<BR>ההוא  שמנים  וחמשה<BR>איש  נשא  אפוד  בד׃
ואת  נב  עיר־הכהנים  <BR>הכה  לפי־חרב  מאיש<BR>ועד־אשה  מעולל<BR>ועד־יונק  ושור<BR>וחמור  ושה<BR>לפי־חרב׃
וימלט  בן־אחד  <BR>לאחימלך  בן־אחטוב<BR>ושמו  אביתר  ויברח<BR>אחרי  דוד׃
ויגד  אביתר  לדוד  <BR>כי  הרג  שאול  את<BR>כהני  יהוה׃
ויאמר  דוד  לאביתר  <BR>ידעתי  ביום  ההוא<BR>כי־שם  דויג  האדמי<BR>כי־הגד  יגיד  לשאול<BR>אנכי  סבתי  בכל־נפש<BR>בית  אביך׃
שבה  אתי  אל־תירא  <BR>כי  אשר־יבקש<BR>את־נפשי  יבקש<BR>את־נפשך  כי־משמרת<BR>אתה  עמדי׃
