ויעל  נחש  העמוני  <BR>ויחן  על־יבש  גלעד<BR>ויאמרו  כל־אנשי<BR>יביש  אל־נחש<BR>כרת־לנו  ברית<BR>ונעבדך׃
ויאמר  אליהם  נחש  <BR>העמוני  בזאת  אכרת<BR>לכם  בנקור  לכם<BR>כל־עין  ימין<BR>ושמתיה  חרפה<BR>על־כל־ישראל׃
ויאמרו  אליו  זקני  <BR>יביש  הרף  לנו  שבעת<BR>ימים  ונשלחה<BR>מלאכים  בכל  גבול<BR>ישראל  ואם־אין<BR>מושיע  אתנו  ויצאנו<BR>אליך׃
ויבאו  המלאכים  <BR>גבעת  שאול  וידברו<BR>הדברים  באזני  העם<BR>וישאו  כל־העם<BR>את־קולם  ויבכו׃
והנה  שאול  בא  אחרי  <BR>הבקר  מן־השדה<BR>ויאמר  שאול  מה־לעם<BR>כי  יבכו  ויספרו־לו<BR>את־דברי  אנשי<BR>יביש׃
ותצלח  רוח־אלהים  <BR>על־שאול  בשמעו<BR>את־הדברים  האלה<BR>ויחר  אפו  מאד׃
ויקח  צמד  בקר  <BR>וינתחהו  וישלח<BR>בכל־גבול  ישראל<BR>ביד  המלאכים  לאמר<BR>אשר  איננו  יצא<BR>אחרי  שאול  ואחר<BR>שמואל  כה  יעשה<BR>לבקרו  ויפל<BR>פחד־יהוה  על־העם<BR>ויצאו  כאיש  אחד׃
ויפקדם  בבזק  ויהיו  <BR>בני־ישראל  שלש<BR>מאות  אלף  ואיש<BR>יהודה  שלשים  אלף׃
ויאמרו  למלאכים  <BR>הבאים  כה  תאמרון<BR>לאיש  יביש  גלעד<BR>מחר  תהיה־לכם<BR>תשועה  בחם  השמש<BR>ויבאו  המלאכים<BR>ויגידו  לאנשי  יביש<BR>וישמחו׃
ויאמרו  אנשי  יביש  <BR>מחר  נצא  אליכם<BR>ועשיתם  לנו<BR>ככל־הטוב  בעיניכם׃
ויהי  ממחרת  וישם  <BR>שאול  את־העם  שלשה<BR>ראשים  ויבאו<BR>בתוך־המחנה  באשמרת<BR>הבקר  ויכו  את־עמון<BR>עד־חם  היום  ויהי<BR>הנשארים  ויפצו  ולא<BR>נשארו־בם  שנים<BR>יחד׃
ויאמר  העם  <BR>אל־שמואל  מי  האמר<BR>שאול  ימלך  עלינו<BR>תנו  האנשים<BR>ונמיתם׃
ויאמר  שאול  <BR>לא־יומת  איש  ביום<BR>הזה  כי  היום<BR>עשה־יהוה  תשועה<BR>בישראל׃
ויאמר  שמואל  <BR>אל־העם  לכו  ונלכה<BR>הגלגל  ונחדש  שם<BR>המלוכה׃
וילכו  כל־העם  <BR>הגלגל  וימלכו  שם<BR>את־שאול  לפני  יהוה<BR>בגלגל  ויזבחו־  שם<BR>זבחים  שלמים  לפני<BR>יהוה  וישמח  שם<BR>שאול  וכל־אנשי<BR>ישראל  עד־מאד׃
