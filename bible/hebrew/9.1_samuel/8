ויהי  כאשר  זקן  <BR>שמואל  וישם<BR>את־בניו  שפטים<BR>לישראל׃
ויהי  שם־בנו  הבכור  <BR>יואל  ושם  משנהו<BR>אביה  שפטים  בבאר<BR>שבע׃
ולא־הלכו  בניו  <BR>בדרכו  ויטו  אחרי<BR>הבצע  ויקחו־שחד<BR>ויטו  משפט׃
ויתקבצו  כל  זקני  <BR>ישראל  ויבאו<BR>אל־שמואל  הרמתה׃
ויאמרו  אליו  הנה  <BR>אתה  זקנת  ובניך  לא<BR>הלכו  בדרכיך  עתה<BR>שימה־לנו  מלך<BR>לשפטנו  ככל־הגוים׃
וירע  הדבר  בעיני  <BR>שמואל  כאשר  אמרו<BR>תנה־לנו  מלך<BR>לשפטנו  ויתפלל<BR>שמואל  אל־יהוה׃
ויאמר  יהוה  <BR>אל־שמואל  שמע  בקול<BR>העם  לכל  אשר־יאמרו<BR>אליך  כי  לא  אתך<BR>מאסו  כי־אתי  מאסו<BR>ממלך  עליהם׃
ככל־המעשים  <BR>אשר־עשו  מיום<BR>העלתי  אתם  ממצרים<BR>ועד־היום  הזה<BR>ויעזבני  ויעבדו<BR>אלהים  אחרים  כן<BR>המה  עשים  גם־לך׃
ועתה  שמע  בקולם  אך  <BR>כי־העד  תעיד  בהם<BR>והגדת  להם  משפט<BR>המלך  אשר  ימלך<BR>עליהם׃
ויאמר  שמואל  את  <BR>כל־דברי  יהוה<BR>אל־העם  השאלים<BR>מאתו  מלך׃
ויאמר  זה  יהיה  <BR>משפט  המלך  אשר<BR>ימלך  עליכם<BR>את־בניכם  יקח  ושם<BR>לו  במרכבתו<BR>ובפרשיו  ורצו  לפני<BR>מרכבתו׃
ולשום  לו  שרי  <BR>אלפים  ושרי  חמשים<BR>ולחרש  חרישו  ולקצר<BR>קצירו  ולעשות<BR>כלי־מלחמתו  וכלי<BR>רכבו׃
ואת־בנותיכם  יקח  <BR>לרקחות  ולטבחות<BR>ולאפות׃
ואת־שדותיכם  <BR>ואת־כרמיכם<BR>וזיתיכם  הטובים<BR>יקח  ונתן  לעבדיו׃
וזרעיכם  וכרמיכם  <BR>יעשר  ונתן  לסריסיו<BR>ולעבדיו׃
ואת־עבדיכם  <BR>ואת־שפחותיכם<BR>ואת־בחוריכם<BR>הטובים<BR>ואת־חמוריכם  יקח<BR>ועשה  למלאכתו׃
צאנכם  יעשר  ואתם  <BR>תהיו־לו  לעבדים׃
וזעקתם  ביום  ההוא  <BR>מלפני  מלככם  אשר<BR>בחרתם  לכם<BR>ולא־יענה  יהוה<BR>אתכם  ביום  ההוא׃
וימאנו  העם  לשמע  <BR>בקול  שמואל  ויאמרו<BR>לא  כי  אם־מלך  יהיה<BR>עלינו׃
והיינו  גם־אנחנו  <BR>ככל־הגוים  ושפטנו<BR>מלכנו  ויצא  לפנינו<BR>ונלחם  את־<BR>מלחמתנו׃
וישמע  שמואל  את  <BR>כל־דברי  העם<BR>וידברם  באזני<BR>יהוה׃
ויאמר  יהוה  <BR>אל־שמואל  שמע<BR>בקולם  והמלכת  להם<BR>מלך  ויאמר  שמואל<BR>אל־  אנשי  ישראל<BR>לכו  איש  לעירו׃
