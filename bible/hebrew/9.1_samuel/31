ופלשתים  נלחמים  <BR>בישראל  וינסו  אנשי<BR>ישראל  מפני  פלשתים<BR>ויפלו  חללים  בהר<BR>הגלבע׃
וידבקו  פלשתים  <BR>את־שאול  ואת־בניו<BR>ויכו  פלשתים<BR>את־יהונתן  ואת־<BR>אבינדב<BR>ואת־מלכי־שוע  בני<BR>שאול׃
ותכבד  המלחמה  <BR>אל־שאול  וימצאהו<BR>המורים  אנשים  בקשת<BR>ויחל  מאד  מהמורים׃
ויאמר  שאול  לנשא  <BR>כליו  שלף  חרבך<BR>ודקרני  בה<BR>פן־יבואו  הערלים<BR>האלה  ודקרני<BR>והתעללו־בי  ולא<BR>אבה  נשא  כליו  כי<BR>ירא  מאד  ויקח  שאול<BR>את־החרב  ויפל<BR>עליה׃
וירא  נשא־כליו  כי  <BR>מת  שאול  ויפל<BR>גם־הוא  על־חרבו<BR>וימת  עמו׃
וימת  שאול  ושלשת  <BR>בניו  ונשא  כליו  גם<BR>כל־אנשיו  ביום<BR>ההוא  יחדו׃
ויראו  אנשי־ישראל  <BR>אשר־בעבר  העמק<BR>ואשר  בעבר  הירדן<BR>כי־נסו  אנשי  ישראל<BR>וכי־מתו  שאול<BR>ובניו  ויעזבו<BR>את־הערים  וינסו<BR>ויבאו  פלשתים<BR>וישבו  בהן׃
ויהי  ממחרת  ויבאו  <BR>פלשתים  לפשט<BR>את־החללים  וימצאו<BR>את־שאול  ואת־  שלשת<BR>בניו  נפלים  בהר<BR>הגלבע׃
ויכרתו  את־ראשו  <BR>ויפשיטו  את־כליו<BR>וישלחו<BR>בארץ־פלשתים  סביב<BR>לבשר  בית  עצביהם<BR>ואת־העם׃
וישמו  את־כליו  בית  <BR>עשתרות  ואת־גויתו<BR>תקעו  בחומת  בית<BR>שן׃
וישמעו  אליו  ישבי  <BR>יביש  גלעד  את<BR>אשר־עשו  פלשתים<BR>לשאול׃
ויקומו  כל־איש  חיל  <BR>וילכו  כל־הלילה<BR>ויקחו  את־גוית<BR>שאול  ואת  גוית<BR>בניו  מחומת  בית  שן<BR>ויבאו  יבשה  וישרפו<BR>אתם  שם׃
ויקחו  את־עצמתיהם  <BR>ויקברו  תחת־האשל<BR>ביבשה  ויצמו  שבעת<BR>ימים׃
