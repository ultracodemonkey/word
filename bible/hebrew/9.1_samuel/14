ויהי  היום  ויאמר  <BR>יונתן  בן־שאול<BR>אל־הנער  נשא  כליו<BR>לכה  ונעברה  אל־<BR>מצב  פלשתים  אשר<BR>מעבר  הלז  ולאביו<BR>לא  הגיד׃
ושאול  יושב  בקצה  <BR>הגבעה  תחת  הרמון<BR>אשר  במגרון  והעם<BR>אשר  עמו  כשש  מאות<BR>איש׃
ואחיה  בן־אחטוב  <BR>אחי  איכבוד<BR>בן־פינחס  בן־עלי<BR>כהן  יהוה  בשלו  נשא<BR>אפוד  והעם  לא  ידע<BR>כי  הלך  יונתן׃
ובין  המעברות  אשר  <BR>בקש  יונתן  לעבר<BR>על־מצב  פלשתים<BR>שן־הסלע  מהעבר  מזה<BR>ושן־הסלע  מהעבר<BR>מזה  ושם  האחד  בוצץ<BR>ושם  האחד  סנה׃
השן  האחד  מצוק  <BR>מצפון  מול  מכמש<BR>והאחד  מנגב  מול<BR>גבע׃
ויאמר  יהונתן  <BR>אל־הנער  נשא  כליו<BR>לכה  ונעברה  אל־מצב<BR>הערלים  האלה  אולי<BR>יעשה  יהוה  לנו  כי<BR>אין  ליהוה  מעצור<BR>להושיע  ברב  או<BR>במעט׃
ויאמר  לו  נשא  כליו  <BR>עשה  כל־אשר  בלבבך<BR>נטה  לך  הנני  עמך<BR>כלבבך׃
ויאמר  יהונתן  הנה  <BR>אנחנו  עברים<BR>אל־האנשים  ונגלינו<BR>אליהם׃
אם־כה  יאמרו  אלינו  <BR>דמו  עד־הגיענו<BR>אליכם  ועמדנו<BR>תחתינו  ולא  נעלה<BR>אליהם׃
ואם־כה  יאמרו  עלו  <BR>עלינו  ועלינו<BR>כי־נתנם  יהוה<BR>בידנו  וזה־לנו<BR>האות׃
ויגלו  שניהם  <BR>אל־מצב  פלשתים<BR>ויאמרו  פלשתים  הנה<BR>עברים  יצאים  מן־<BR>החרים  אשר<BR>התחבאו־שם׃
ויענו  אנשי  המצבה  <BR>את־יונתן  ואת־נשא<BR>כליו  ויאמרו  עלו<BR>אלינו  ונודיעה<BR>אתכם  דבר  ויאמר<BR>יונתן  אל־נשא  כליו<BR>עלה  אחרי  כי־נתנם<BR>יהוה  ביד  ישראל׃
ויעל  יונתן  <BR>על־ידיו  ועל־רגליו<BR>ונשא  כליו  אחריו<BR>ויפלו  לפני  יונתן<BR>ונשא  כליו  ממותת<BR>אחריו׃
ותהי  המכה  הראשנה  <BR>אשר  הכה  יונתן<BR>ונשא  כליו  כעשרים<BR>איש  כבחצי  מענה<BR>צמד  שדה׃
ותהי  חרדה  במחנה  <BR>בשדה  ובכל־העם<BR>המצב  והמשחית  חרדו<BR>גם־המה  ותרגז  הארץ<BR>ותהי  לחרדת  אלהים׃
ויראו  הצפים  לשאול  <BR>בגבעת  בנימן  והנה<BR>ההמון  נמוג  וילך<BR>והלם׃
ויאמר  שאול  לעם  <BR>אשר  אתו  פקדו־נא<BR>וראו  מי  הלך  מעמנו<BR>ויפקדו  והנה  אין<BR>יונתן  ונשא  כליו׃
ויאמר  שאול  לאחיה  <BR>הגישה  ארון  האלהים<BR>כי־היה  ארון<BR>האלהים  ביום  ההוא<BR>ובני  ישראל׃
ויהי  עד  דבר  שאול  <BR>אל־הכהן  וההמון<BR>אשר  במחנה  פלשתים<BR>וילך  הלוך  ורב<BR>ויאמר  שאול<BR>אל־הכהן  אסף  ידך׃
ויזעק  שאול  <BR>וכל־העם  אשר  אתו<BR>ויבאו  עד־המלחמה<BR>והנה  היתה  חרב  איש<BR>ברעהו  מהומה  גדולה<BR>מאד׃
והעברים  היו  <BR>לפלשתים  כאתמול<BR>שלשום  אשר  עלו  עמם<BR>במחנה  סביב  וגם־<BR>המה  להיות<BR>עם־ישראל  אשר<BR>עם־שאול  ויונתן׃
וכל  איש  ישראל  <BR>המתחבאים<BR>בהר־אפרים  שמעו<BR>כי־נסו  פלשתים<BR>וידבקו  גם־המה<BR>אחריהם  במלחמה׃
ויושע  יהוה  ביום  <BR>ההוא  את־ישראל<BR>והמלחמה  עברה<BR>את־בית  און׃
ואיש־ישראל  נגש  <BR>ביום  ההוא  ויאל<BR>שאול  את־העם  לאמר<BR>ארור  האיש  אשר־<BR>יאכל  לחם  עד־הערב<BR>ונקמתי  מאיבי  ולא<BR>טעם  כל־העם  לחם׃
וכל־הארץ  באו  ביער  <BR>ויהי  דבש  על־פני<BR>השדה׃
ויבא  העם  אל־היער  <BR>והנה  הלך  דבש<BR>ואין־משיג  ידו<BR>אל־פיו  כי־ירא  העם<BR>את־השבעה׃
ויונתן  לא־שמע  <BR>בהשביע  אביו<BR>את־העם  וישלח<BR>את־קצה  המטה  אשר<BR>בידו  ויטבל  אותה<BR>ביערת  הדבש  וישב<BR>ידו  אל־פיו  ותראנה<BR>עיניו׃
ויען  איש  מהעם  <BR>ויאמר  השבע  השביע<BR>אביך  את־העם  לאמר<BR>ארור  האיש<BR>אשר־יאכל  לחם  היום<BR>ויעף  העם׃
ויאמר  יונתן  עכר  <BR>אבי  את־הארץ<BR>ראו־נא  כי־ארו<BR>עיני  כי  טעמתי  מעט<BR>דבש  הזה׃
אף  כי  לוא  אכל  אכל  <BR>היום  העם  משלל<BR>איביו  אשר  מצא  כי<BR>עתה  לא־רבתה  מכה<BR>בפלשתים׃
ויכו  ביום  ההוא  <BR>בפלשתים  ממכמש<BR>אילנה  ויעף  העם<BR>מאד׃
ויעש  העם  אל־שלל  <BR>ויקחו  צאן  ובקר<BR>ובני  בקר<BR>וישחטו־ארצה  ויאכל<BR>העם  על־הדם׃
ויגידו  לשאול  לאמר  <BR>הנה  העם  חטאים<BR>ליהוה  לאכל  על־הדם<BR>ויאמר  בגדתם<BR>גלו־אלי  היום  אבן<BR>גדולה׃
ויאמר  שאול  פצו  <BR>בעם  ואמרתם  להם<BR>הגישו  אלי  איש<BR>שורו  ואיש  שיהו<BR>ושחטתם  בזה  ואכלתם<BR>ולא־תחטאו  ליהוה<BR>לאכל  אל־הדם  ויגשו<BR>כל־העם  איש  שורו<BR>בידו  הלילה<BR>וישחטו־שם׃
ויבן  שאול  מזבח  <BR>ליהוה  אתו  החל<BR>לבנות  מזבח  ליהוה׃
ויאמר  שאול  נרדה  <BR>אחרי  פלשתים  לילה<BR>ונבזה  בהם  עד־אור<BR>הבקר  ולא־  נשאר<BR>בהם  איש  ויאמרו<BR>כל־הטוב  בעיניך<BR>עשה  ויאמר  הכהן<BR>נקרבה  הלם  אל־<BR>האלהים׃
וישאל  שאול  באלהים  <BR>הארד  אחרי  פלשתים<BR>התתנם  ביד  ישראל<BR>ולא  ענהו  ביום<BR>ההוא׃
ויאמר  שאול  גשו  <BR>הלם  כל  פנות  העם<BR>ודעו  וראו  במה<BR>היתה  החטאת  הזאת<BR>היום׃
כי  חי־יהוה  המושיע  <BR>את־ישראל  כי<BR>אם־ישנו  ביונתן<BR>בני  כי  מות  ימות<BR>ואין  ענהו<BR>מכל־העם׃
ויאמר  אל־כל־ישראל  <BR>אתם  תהיו  לעבר  אחד<BR>ואני  ויונתן  בני<BR>נהיה  לעבר  אחד<BR>ויאמרו  העם<BR>אל־שאול  הטוב<BR>בעיניך  עשה׃
ויאמר  שאול  <BR>אל־יהוה  אלהי<BR>ישראל  הבה  תמים<BR>וילכד  יונתן  ושאול<BR>והעם  יצאו׃
ויאמר  שאול  הפילו  <BR>ביני  ובין  יונתן<BR>בני  וילכד  יונתן׃
ויאמר  שאול  <BR>אל־יונתן  הגידה  לי<BR>מה  עשיתה  ויגד־לו<BR>יונתן  ויאמר  טעם<BR>טעמתי  בקצה  המטה<BR>אשר־בידי  מעט  דבש<BR>הנני  אמות׃
ויאמר  שאול  <BR>כה־יעשה  אלהים  וכה<BR>יוסף  כי־מות  תמות<BR>יונתן׃
ויאמר  העם  אל־שאול  <BR>היונתן  ימות  אשר<BR>עשה  הישועה  הגדולה<BR>הזאת  בישראל  חלילה<BR>חי־יהוה  אם־יפל<BR>משערת  ראשו  ארצה<BR>כי־עם־אלהים  עשה<BR>היום  הזה  ויפדו<BR>העם  את־יונתן<BR>ולא־מת׃
ויעל  שאול  מאחרי  <BR>פלשתים  ופלשתים<BR>הלכו  למקומם׃
ושאול  לכד  המלוכה  <BR>על־ישראל  וילחם<BR>סביב  בכל־איביו<BR>במואב  ובבני־  עמון<BR>ובאדום  ובמלכי<BR>צובה  ובפלשתים<BR>ובכל  אשר־יפנה<BR>ירשיע׃
ויעש  חיל  ויך  <BR>את־עמלק  ויצל<BR>את־ישראל  מיד<BR>שסהו׃
ויהיו  בני  שאול  <BR>יונתן  וישוי<BR>ומלכי־שוע  ושם  שתי<BR>בנתיו  שם  הבכירה<BR>מרב  ושם  הקטנה<BR>מיכל׃
ושם  אשת  שאול  <BR>אחינעם  בת־אחימעץ<BR>ושם  שר־צבאו  אבינר<BR>בן־נר  דוד  שאול׃
וקיש  אבי־שאול  ונר  <BR>אבי־אבנר<BR>בן־אביאל׃
ותהי  המלחמה  חזקה  <BR>על־פלשתים  כל  ימי<BR>שאול  וראה  שאול<BR>כל־איש  גבור<BR>וכל־בן־חיל<BR>ויאספהו  אליו׃
