ויאמר  דוד  אל־לבו  <BR>עתה  אספה  יום־אחד<BR>ביד־שאול  אין־לי<BR>טוב  כי  המלט  אמלט<BR>אל־ארץ  פלשתים<BR>ונואש  ממני  שאול<BR>לבקשני  עוד<BR>בכל־גבול  ישראל<BR>ונמלטתי  מידו׃
ויקם  דוד  ויעבר  <BR>הוא  ושש־מאות  איש<BR>אשר  עמו  אל־אכיש<BR>בן־מעוך  מלך  גת׃
וישב  דוד  עם־אכיש  <BR>בגת  הוא  ואנשיו<BR>איש  וביתו  דוד<BR>ושתי  נשיו  אחינעם<BR>היזרעאלית  ואביגיל<BR>אשת־נבל  הכרמלית׃
ויגד  לשאול  כי־ברח  <BR>דוד  גת  ולא־יוסף<BR>עוד  לבקשו׃
ויאמר  דוד  אל־אכיש  <BR>אם־נא  מצאתי  חן<BR>בעיניך  יתנו־לי<BR>מקום  באחת  ערי<BR>השדה  ואשבה  שם<BR>ולמה  ישב  עבדך<BR>בעיר  הממלכה  עמך׃
ויתן־לו  אכיש  ביום  <BR>ההוא  את־צקלג  לכן<BR>היתה  צקלג  למלכי<BR>יהודה  עד  היום<BR>הזה׃
ויהי  מספר  הימים  <BR>אשר־ישב  דוד  בשדה<BR>פלשתים  ימים<BR>וארבעה  חדשים׃
ויעל  דוד  ואנשיו  <BR>ויפשטו  אל־הגשורי<BR>והגרזי  והעמלקי  כי<BR>הנה  ישבות  הארץ<BR>אשר  מעולם  בואך<BR>שורה  ועד־ארץ<BR>מצרים׃
והכה  דוד  את־הארץ  <BR>ולא  יחיה  איש  ואשה<BR>ולקח  צאן  ובקר<BR>וחמרים  וגמלים<BR>ובגדים  וישב  ויבא<BR>אל־אכיש׃
ויאמר  אכיש  <BR>אל־פשטתם  היום<BR>ויאמר  דוד  על־נגב<BR>יהודה  ועל־נגב<BR>הירחמאלי  ואל־נגב<BR>הקיני׃
ואיש  ואשה  לא־יחיה  <BR>דוד  להביא  גת  לאמר<BR>פן־יגדו  עלינו<BR>לאמר  כה־  עשה  דוד<BR>וכה  משפטו<BR>כל־הימים  אשר  ישב<BR>בשדה  פלשתים׃
ויאמן  אכיש  בדוד  <BR>לאמר  הבאש  הבאיש<BR>בעמו  בישראל  והיה<BR>לי  לעבד  עולם׃
