וזכר  את־בוראיך  <BR>בימי  בחורתיך  עד<BR>אשר  לא־יבאו  ימי<BR>הרעה  והגיעו  שנים<BR>אשר  תאמר  אין־לי<BR>בהם  חפץ׃
עד  אשר  לא־תחשך  <BR>השמש  והאור  והירח<BR>והכוכבים  ושבו<BR>העבים  אחר  הגשם׃
ביום  שיזעו  שמרי  <BR>הבית  והתעותו  אנשי<BR>החיל  ובטלו  הטחנות<BR>כי  מעטו  וחשכו<BR>הראות  בארבות׃
וסגרו  דלתים  בשוק  <BR>בשפל  קול  הטחנה<BR>ויקום  לקול  הצפור<BR>וישחו  כל־  בנות<BR>השיר׃
גם  מגבה  יראו  <BR>וחתחתים  בדרך<BR>וינאץ  השקד  ויסתבל<BR>החגב  ותפר  האביונה<BR>כי־הלך  האדם<BR>אל־בית  עולמו<BR>וסבבו  בשוק<BR>הספדים׃
עד  אשר  לא־ירחק  <BR>חבל  הכסף  ותרץ  גלת<BR>הזהב  ותשבר  כד<BR>על־המבוע  ונרץ<BR>הגלגל  אל־הבור׃
וישב  העפר  על־הארץ  <BR>כשהיה  והרוח  תשוב<BR>אל־האלהים  אשר<BR>נתנה׃
הבל  הבלים  אמר  <BR>הקוהלת  הכל  הבל׃
ויתר  שהיה  קהלת  <BR>חכם  עוד  למד־דעת<BR>את־העם  ואזן  וחקר<BR>תקן  משלים  הרבה׃
בקש  קהלת  למצא  <BR>דברי־חפץ  וכתוב<BR>ישר  דברי  אמת׃
דברי  חכמים  <BR>כדרבנות  וכמשמרות<BR>נטועים  בעלי  אספות<BR>נתנו  מרעה  אחד׃
ויתר  מהמה  בני  <BR>הזהר  עשות  ספרים<BR>הרבה  אין  קץ  ולהג<BR>הרבה  יגעת  בשר׃
סוף  דבר  הכל  נשמע  <BR>את־האלהים  ירא<BR>ואת־מצותיו  שמור<BR>כי־זה  כל־  האדם׃
כי  את־כל־מעשה  <BR>האלהים  יבא  במשפט<BR>על  כל־נעלם  אם־טוב<BR>ואם־רע׃
