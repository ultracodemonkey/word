טוב  שם  משמן  טוב  <BR>ויום  המות  מיום<BR>הולדו׃
טוב  ללכת  <BR>אל־בית־אבל  מלכת<BR>אל־בית  משתה  באשר<BR>הוא  סוף  כל־האדם<BR>והחי  יתן  אל־לבו׃
טוב  כעס  משחק  <BR>כי־ברע  פנים  ייטב<BR>לב׃
לב  חכמים  בבית  אבל  <BR>ולב  כסילים  בבית<BR>שמחה׃
טוב  לשמע  גערת  חכם  <BR>מאיש  שמע  שיר<BR>כסילים׃
כי  כקול  הסירים  <BR>תחת  הסיר  כן  שחק<BR>הכסיל  וגם־זה  הבל׃
כי  העשק  יהולל  חכם  <BR>ויאבד  את־לב  מתנה׃
טוב  אחרית  דבר  <BR>מראשיתו  טוב<BR>ארך־רוח  מגבה־רוח׃
אל־תבהל  ברוחך  <BR>לכעוס  כי  כעס  בחיק<BR>כסילים  ינוח׃
אל־תאמר  מה  היה  <BR>שהימים  הראשנים<BR>היו  טובים  מאלה  כי<BR>לא  מחכמה  שאלת<BR>על־זה׃
טובה  חכמה  עם־נחלה  <BR>ויתר  לראי  השמש׃
כי  בצל  החכמה  בצל  <BR>הכסף  ויתרון  דעת<BR>החכמה  תחיה  בעליה׃
ראה  את־מעשה  <BR>האלהים  כי  מי  יוכל<BR>לתקן  את  אשר  עותו׃
ביום  טובה  היה  <BR>בטוב  וביום  רעה<BR>ראה  גם  את־זה<BR>לעמת־זה  עשה<BR>האלהים  על־דברת<BR>שלא  ימצא  האדם<BR>אחריו  מאומה׃
את־הכל  ראיתי  בימי  <BR>הבלי  יש  צדיק  אבד<BR>בצדקו  ויש  רשע<BR>מאריך  ברעתו׃
אל־תהי  צדיק  הרבה  <BR>ואל־תתחכם  יותר<BR>למה  תשומם׃
אל־תרשע  הרבה  <BR>ואל־תהי  סכל  למה<BR>תמות  בלא  עתך׃
טוב  אשר  תאחז  בזה  <BR>וגם־מזה  אל־תנח<BR>את־ידך  כי־ירא<BR>אלהים  יצא  את־<BR>כלם׃
החכמה  תעז  לחכם  <BR>מעשרה  שליטים  אשר<BR>היו  בעיר׃
כי  אדם  אין  צדיק  <BR>בארץ  אשר  יעשה־טוב<BR>ולא  יחטא׃
גם  לכל־הדברים  אשר  <BR>ידברו  אל־תתן  לבך<BR>אשר  לא־תשמע<BR>את־עבדך  מקללך׃
כי  גם־פעמים  רבות  <BR>ידע  לבך  אשר  גם־את<BR>קללת  אחרים׃
כל־זה  נסיתי  בחכמה  <BR>אמרתי  אחכמה  והיא<BR>רחוקה  ממני׃
רחוק  מה־שהיה  ועמק  <BR>עמק  מי  ימצאנו׃
סבותי  אני  ולבי  <BR>לדעת  ולתור  ובקש<BR>חכמה  וחשבון  ולדעת<BR>רשע  כסל  והסכלות<BR>הוללות׃
ומוצא  אני  מר  ממות  <BR>את־האשה  אשר־היא<BR>מצודים  וחרמים  לבה<BR>אסורים  ידיה  טוב<BR>לפני  האלהים  ימלט<BR>ממנה  וחוטא  ילכד<BR>בה׃
ראה  זה  מצאתי  אמרה  <BR>קהלת  אחת  לאחת<BR>למצא  חשבון׃
אשר  עוד־בקשה  נפשי  <BR>ולא  מצאתי  אדם  אחד<BR>מאלף  מצאתי  ואשה<BR>בכל־אלה  לא  מצאתי׃
לבד  ראה־זה  מצאתי  <BR>אשר  עשה  האלהים<BR>את־האדם  ישר  והמה<BR>בקשו  חשבנות  רבים׃
