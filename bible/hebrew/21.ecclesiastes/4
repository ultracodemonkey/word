ושבתי  אני  ואראה  <BR>את־כל־העשקים  אשר<BR>נעשים  תחת  השמש<BR>והנה  דמעת  העשקים<BR>ואין  להם  מנחם<BR>ומיד  עשקיהם  כח<BR>ואין  להם  מנחם׃
ושבח  אני  את־המתים  <BR>שכבר  מתו  מן־החיים<BR>אשר  המה  חיים<BR>עדנה׃
וטוב  משניהם  את  <BR>אשר־עדן  לא  היה<BR>אשר  לא־ראה<BR>את־המעשה  הרע  אשר<BR>נעשה  תחת  השמש׃
וראיתי  אני  <BR>את־כל־עמל  ואת<BR>כל־כשרון  המעשה  כי<BR>היא  קנאת־איש<BR>מרעהו  גם־זה  הבל<BR>ורעות  רוח׃
הכסיל  חבק  את־ידיו  <BR>ואכל  את־בשרו׃
טוב  מלא  כף  נחת  <BR>ממלא  חפנים  עמל<BR>ורעות  רוח׃
ושבתי  אני  ואראה  <BR>הבל  תחת  השמש׃
יש  אחד  ואין  שני  <BR>גם  בן  ואח  אין־לו<BR>ואין  קץ  לכל־עמלו<BR>גם־עיניו  לא־  תשבע<BR>עשר  ולמי  אני  עמל<BR>ומחסר  את־נפשי<BR>מטובה  גם־זה  הבל<BR>וענין  רע  הוא׃
טובים  השנים  <BR>מן־האחד  אשר<BR>יש־להם  שכר  טוב<BR>בעמלם׃
כי  אם־יפלו  האחד  <BR>יקים  את־חברו<BR>ואילו  האחד  שיפול<BR>ואין  שני  להקימו׃
גם  אם־ישכבו  שנים  <BR>וחם  להם  ולאחד  איך<BR>יחם׃
ואם־יתקפו  האחד  <BR>השנים  יעמדו  נגדו<BR>והחוט  המשלש  לא<BR>במהרה  ינתק׃
טוב  ילד  מסכן  וחכם  <BR>ממלך  זקן  וכסיל<BR>אשר  לא־ידע  להזהר<BR>עוד׃
כי־מבית  הסורים  <BR>יצא  למלך  כי  גם<BR>במלכותו  נולד  רש׃
ראיתי  את־כל־החיים  <BR>המהלכים  תחת  השמש<BR>עם  הילד  השני  אשר<BR>יעמד  תחתיו׃
אין־קץ  לכל־העם  <BR>לכל  אשר־היה<BR>לפניהם  גם<BR>האחרונים  לא<BR>ישמחו־בו  כי־<BR>גם־זה  הבל  ורעיון<BR>רוח׃
