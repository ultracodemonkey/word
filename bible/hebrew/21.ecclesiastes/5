שמר  רגליך  כאשר  <BR>תלך  אל־בית  האלהים<BR>וקרוב  לשמע  מתת<BR>הכסילים  זבח<BR>כי־אינם  יודעים<BR>לעשות  רע׃
אל־תבהל  על־פיך  <BR>ולבך  אל־ימהר<BR>להוציא  דבר  לפני<BR>האלהים  כי  האלהים<BR>בשמים  ואתה<BR>על־הארץ  על־כן<BR>יהיו  דבריך  מעטים׃
כי  בא  החלום  ברב  <BR>ענין  וקול  כסיל<BR>ברב  דברים׃
כאשר  תדר  נדר  <BR>לאלהים  אל־תאחר<BR>לשלמו  כי  אין  חפץ<BR>בכסילים  את  אשר־<BR>תדר  שלם׃
טוב  אשר  לא־תדר  <BR>משתדור  ולא  תשלם׃
אל־תתן  את־פיך  <BR>לחטיא  את־בשרך<BR>ואל־תאמר  לפני<BR>המלאך  כי  שגגה  היא<BR>למה  יקצף  האלהים<BR>על־קולך  וחבל<BR>את־מעשה  ידיך׃
כי  ברב  חלמות  <BR>והבלים  ודברים<BR>הרבה  כי  את־האלהים<BR>ירא׃
אם־עשק  רש  וגזל  <BR>משפט  וצדק  תראה<BR>במדינה  אל־תתמה<BR>על־החפץ  כי  גבה<BR>מעל  גבה  שמר<BR>וגבהים  עליהם׃
ויתרון  ארץ  בכל  <BR>היא  מלך  לשדה<BR>נעבד׃
אהב  כסף  לא־ישבע  <BR>כסף  ומי־אהב  בהמון<BR>לא  תבואה  גם־זה<BR>הבל׃
ברבות  הטובה  רבו  <BR>אוכליה  ומה־כשרון<BR>לבעליה  כי  אם־ראית<BR>עיניו׃
מתוקה  שנת  העבד  <BR>אם־מעט  ואם־הרבה<BR>יאכל  והשבע  לעשיר<BR>איננו  מניח  לו<BR>לישון׃
יש  רעה  חולה  ראיתי  <BR>תחת  השמש  עשר  שמור<BR>לבעליו  לרעתו׃
ואבד  העשר  ההוא  <BR>בענין  רע  והוליד<BR>בן  ואין  בידו<BR>מאומה׃
כאשר  יצא  מבטן  אמו  <BR>ערום  ישוב  ללכת<BR>כשבא  ומאומה<BR>לא־ישא  בעמלו  שילך<BR>בידו׃
וגם־זה  רעה  חולה  <BR>כל־עמת  שבא  כן  ילך<BR>ומה־יתרון  לו<BR>שיעמל  לרוח׃
גם  כל־ימיו  בחשך  <BR>יאכל  וכעס  הרבה<BR>וחליו  וקצף׃
הנה  אשר־ראיתי  אני  <BR>טוב  אשר־יפה<BR>לאכול־ולשתות<BR>ולראות  טובה  בכל־<BR>עמלו  שיעמל<BR>תחת־השמש  מספר<BR>ימי־חיו<BR>אשר־נתן־לו  האלהים<BR>כי־הוא  חלקו׃
גם  כל־האדם  אשר  <BR>נתן־לו  האלהים  עשר<BR>ונכסים  והשליטו<BR>לאכל  ממנו  ולשאת<BR>את־חלקו  ולשמח<BR>בעמלו  זה  מתת<BR>אלהים  היא׃
כי  לא  הרבה  יזכר  <BR>את־ימי  חייו  כי<BR>האלהים  מענה  בשמחת<BR>לבו׃
