יש  רעה  אשר  ראיתי  <BR>תחת  השמש  ורבה  היא<BR>על־האדם׃
איש  אשר  יתן־לו  <BR>האלהים  עשר  ונכסים<BR>וכבוד  ואיננו  חסר<BR>לנפשו  מכל<BR>אשר־יתאוה<BR>ולא־ישליטנו<BR>האלהים  לאכל  ממנו<BR>כי  איש  נכרי<BR>יאכלנו  זה  הבל<BR>וחלי  רע  הוא׃
אם־יוליד  איש  מאה  <BR>ושנים  רבות  יחיה<BR>ורב  שיהיו<BR>ימי־שניו  ונפשו<BR>לא־  תשבע  מן־הטובה<BR>וגם־קבורה  לא־היתה<BR>לו  אמרתי  טוב  ממנו<BR>הנפל׃
כי־בהבל  בא  ובחשך  <BR>ילך  ובחשך  שמו<BR>יכסה׃
גם־שמש  לא־ראה  ולא  <BR>ידע  נחת  לזה  מזה׃
ואלו  חיה  אלף  שנים  <BR>פעמים  וטובה  לא<BR>ראה  הלא  אל־מקום<BR>אחד  הכל  הולך׃
כל־עמל  האדם  לפיהו  <BR>וגם־הנפש  לא  תמלא׃
כי  מה־יותר  לחכם  <BR>מן־הכסיל  מה־לעני<BR>יודע  להלך  נגד<BR>החיים׃
טוב  מראה  עינים  <BR>מהלך־נפש  גם־זה<BR>הבל  ורעות  רוח׃
מה־שהיה  כבר  נקרא  <BR>שמו  ונודע  אשר־הוא<BR>אדם  ולא־יוכל  לדין<BR>עם  שהתקיף  ממנו׃
כי  יש־דברים  הרבה  <BR>מרבים  הבל  מה־יתר<BR>לאדם׃
כי  מי־יודע  מה־טוב  <BR>לאדם  בחיים  מספר<BR>ימי־חיי  הבלו<BR>ויעשם  כצל  אשר<BR>מי־יגיד  לאדם<BR>מה־יהיה  אחריו  תחת<BR>השמש׃
