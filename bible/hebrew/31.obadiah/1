חזון  עבדיה  כה־אמר  <BR>אדני  יהוה  לאדום<BR>שמועה  שמענו  מאת<BR>יהוה  וציר  בגוים<BR>שלח  קומו  ונקומה<BR>עליה  למלחמה׃
הנה  קטן  נתתיך  <BR>בגוים  בזוי  אתה<BR>מאד׃
זדון  לבך  השיאך  <BR>שכני  בחגוי־סלע<BR>מרום  שבתו  אמר<BR>בלבו  מי  יורדני<BR>ארץ׃
אם־תגביה  כנשר  <BR>ואם־בין  כוכבים<BR>שים  קנך  משם<BR>אורידך  נאם־יהוה׃
אם־גנבים  באו־לך  <BR>אם־שודדי  לילה  איך<BR>נדמיתה  הלוא  יגנבו<BR>דים  אם־  בצרים  באו<BR>לך  הלוא  ישאירו<BR>עללות׃
איך  נחפשו  עשו  <BR>נבעו  מצפניו׃
עד־הגבול  שלחוך  כל  <BR>אנשי  בריתך  השיאוך<BR>יכלו  לך  אנשי  שלמך<BR>לחמך  ישימו  מזור<BR>תחתיך  אין  תבונה<BR>בו׃
הלוא  ביום  ההוא  <BR>נאם  יהוה  והאבדתי<BR>חכמים  מאדום<BR>ותבונה  מהר  עשו׃
וחתו  גבוריך  תימן  <BR>למען  יכרת־איש  מהר<BR>עשו  מקטל׃
מחמס  אחיך  יעקב  <BR>תכסך  בושה  ונכרת<BR>לעולם׃
ביום  עמדך  מנגד  <BR>ביום  שבות  זרים<BR>חילו  ונכרים  באו<BR>שערו  ועל־  ירושלם<BR>ידו  גורל  גם־אתה<BR>כאחד  מהם׃
ואל־תרא  ביום־אחיך  <BR>ביום  נכרו<BR>ואל־תשמח<BR>לבני־יהודה  ביום<BR>אבדם  ואל־תגדל  פיך<BR>ביום  צרה׃
אל־תבוא  בשער־עמי  <BR>ביום  אידם  אל־תרא<BR>גם־אתה  ברעתו  ביום<BR>אידו  ואל־  תשלחנה<BR>בחילו  ביום  אידו׃
ואל־תעמד  על־הפרק  <BR>להכרית  את־פליטיו<BR>ואל־תסגר  שרידיו<BR>ביום  צרה׃
כי־קרוב  יום־יהוה  <BR>על־כל־הגוים  כאשר<BR>עשית  יעשה  לך  גמלך<BR>ישוב  בראשך׃
כי  כאשר  שתיתם  <BR>על־הר  קדשי  ישתו<BR>כל־הגוים  תמיד<BR>ושתו  ולעו  והיו<BR>כלוא  היו׃
ובהר  ציון  תהיה  <BR>פליטה  והיה  קדש<BR>וירשו  בית  יעקב  את<BR>מורשיהם׃
והיה  בית־יעקב  אש  <BR>ובית  יוסף  להבה<BR>ובית  עשו  לקש<BR>ודלקו  בהם  ואכלום<BR>ולא־יהיה  שריד<BR>לבית  עשו  כי  יהוה<BR>דבר׃
וירשו  הנגב  את־הר  <BR>עשו  והשפלה<BR>את־פלשתים  וירשו<BR>את־שדה  אפרים  ואת<BR>שדה  שמרון  ובנימן<BR>את־הגלעד׃
וגלת  החל־הזה  לבני  <BR>ישראל  אשר־כנענים<BR>עד־צרפת  וגלת<BR>ירושלם  אשר  בספרד<BR>ירשו  את  ערי  הנגב׃
ועלו  מושעים  בהר  <BR>ציון  לשפט  את־הר<BR>עשו  והיתה  ליהוה<BR>המלוכה׃
