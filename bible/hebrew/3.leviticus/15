וידבר  יהוה  אל־משה  <BR>ואל־אהרן  לאמר׃
דברו  אל־בני  ישראל  <BR>ואמרתם  אלהם  איש<BR>איש  כי  יהיה  זב<BR>מבשרו  זובו  טמא<BR>הוא׃
וזאת  תהיה  טמאתו  <BR>בזובו  רר  בשרו<BR>את־זובו  או־החתים<BR>בשרו  מזובו  טמאתו<BR>הוא׃
כל־המשכב  אשר  ישכב  <BR>עליו  הזב  יטמא<BR>וכל־הכלי  אשר־ישב<BR>עליו  יטמא׃
ואיש  אשר  יגע  <BR>במשכבו  יכבס  בגדיו<BR>ורחץ  במים  וטמא<BR>עד־הערב׃
והישב  על־הכלי  <BR>אשר־ישב  עליו  הזב<BR>יכבס  בגדיו  ורחץ<BR>במים  וטמא  עד־<BR>הערב׃
והנגע  בבשר  הזב  <BR>יכבס  בגדיו  ורחץ<BR>במים  וטמא<BR>עד־הערב׃
וכי־ירק  הזב  בטהור  <BR>וכבס  בגדיו  ורחץ<BR>במים  וטמא<BR>עד־הערב׃
וכל־המרכב  אשר  <BR>ירכב  עליו  הזב<BR>יטמא׃
וכל־הנגע  בכל  אשר  <BR>יהיה  תחתיו  יטמא<BR>עד־הערב  והנושא<BR>אותם  יכבס  בגדיו<BR>ורחץ  במים  וטמא<BR>עד־הערב׃
וכל  אשר  יגע־בו  <BR>הזב  וידיו  לא־שטף<BR>במים  וכבס  בגדיו<BR>ורחץ  במים  וטמא<BR>עד־הערב׃
וכלי־חרש  <BR>אשר־יגע־בו  הזב<BR>ישבר  וכל־כלי־עץ<BR>ישטף  במים׃
וכי־יטהר  הזב  <BR>מזובו  וספר  לו<BR>שבעת  ימים  לטהרתו<BR>וכבס  בגדיו  ורחץ<BR>בשרו  במים  חיים<BR>וטהר׃
וביום  השמיני  <BR>יקח־לו  שתי  תרים<BR>או  שני  בני  יונה<BR>ובא  לפני  יהוה<BR>אל־פתח  אהל  מועד<BR>ונתנם  אל־הכהן׃
ועשה  אתם  הכהן  אחד  <BR>חטאת  והאחד  עלה<BR>וכפר  עליו  הכהן<BR>לפני  יהוה  מזובו׃
ואיש  כי־תצא  ממנו  <BR>שכבת־זרע  ורחץ<BR>במים  את־כל־בשרו<BR>וטמא  עד־הערב׃
וכל־בגד  וכל־עור  <BR>אשר־יהיה  עליו<BR>שכבת־זרע  וכבס<BR>במים  וטמא  עד־<BR>הערב׃
ואשה  אשר  ישכב  איש  <BR>אתה  שכבת־זרע<BR>ורחצו  במים  וטמאו<BR>עד־הערב׃
ואשה  כי־תהיה  זבה  <BR>דם  יהיה  זבה  בבשרה<BR>שבעת  ימים  תהיה<BR>בנדתה  וכל־  הנגע<BR>בה  יטמא  עד־הערב׃
וכל  אשר  תשכב  עליו  <BR>בנדתה  יטמא  וכל<BR>אשר־תשב  עליו<BR>יטמא׃
וכל־הנגע  במשכבה  <BR>יכבס  בגדיו  ורחץ<BR>במים  וטמא<BR>עד־הערב׃
וכל־הנגע  בכל־כלי  <BR>אשר־תשב  עליו  יכבס<BR>בגדיו  ורחץ  במים<BR>וטמא  עד־  הערב׃
ואם  על־המשכב  הוא  <BR>או  על־הכלי<BR>אשר־הוא  ישבת־עליו<BR>בנגעו־בו  יטמא<BR>עד־הערב׃
ואם  שכב  ישכב  איש  <BR>אתה  ותהי  נדתה<BR>עליו  וטמא  שבעת<BR>ימים  וכל־המשכב<BR>אשר־ישכב  עליו<BR>יטמא׃
ואשה  כי־יזוב  זוב  <BR>דמה  ימים  רבים  בלא<BR>עת־נדתה  או<BR>כי־תזוב  על־  נדתה<BR>כל־ימי  זוב  טמאתה<BR>כימי  נדתה  תהיה<BR>טמאה  הוא׃
כל־המשכב  אשר־תשכב  <BR>עליו  כל־ימי  זובה<BR>כמשכב  נדתה<BR>יהיה־לה  וכל־  הכלי<BR>אשר  תשב  עליו  טמא<BR>יהיה  כטמאת  נדתה׃
וכל־הנוגע  בם  יטמא  <BR>וכבס  בגדיו  ורחץ<BR>במים  וטמא<BR>עד־הערב׃
ואם־טהרה  מזובה  <BR>וספרה  לה  שבעת<BR>ימים  ואחר  תטהר׃
וביום  השמיני  <BR>תקח־לה  שתי  תרים<BR>או  שני  בני  יונה<BR>והביאה  אותם  אל־<BR>הכהן  אל־פתח  אהל<BR>מועד׃
ועשה  הכהן  את־האחד  <BR>חטאת  ואת־האחד  עלה<BR>וכפר  עליה  הכהן<BR>לפני  יהוה  מזוב<BR>טמאתה׃
והזרתם  <BR>את־בני־ישראל<BR>מטמאתם  ולא  ימתו<BR>בטמאתם  בטמאם<BR>את־משכני  אשר<BR>בתוכם׃
זאת  תורת  הזב  ואשר  <BR>תצא  ממנו  שכבת־זרע<BR>לטמאה־בה׃
והדוה  בנדתה  והזב  <BR>את־זובו  לזכר<BR>ולנקבה  ולאיש  אשר<BR>ישכב  עם־טמאה׃
