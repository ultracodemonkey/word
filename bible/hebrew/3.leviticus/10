ויקחו  בני־אהרן  <BR>נדב  ואביהוא  איש<BR>מחתתו  ויתנו  בהן<BR>אש  וישימו  עליה<BR>קטרת  ויקריבו  לפני<BR>יהוה  אש  זרה  אשר<BR>לא  צוה  אתם׃
ותצא  אש  מלפני  <BR>יהוה  ותאכל  אותם<BR>וימתו  לפני  יהוה׃
ויאמר  משה  אל־אהרן  <BR>הוא  אשר־דבר  יהוה<BR>לאמר  בקרבי  אקדש<BR>ועל־פני  כל־  העם<BR>אכבד  וידם  אהרן׃
ויקרא  משה  <BR>אל־מישאל  ואל<BR>אלצפן  בני  עזיאל<BR>דד  אהרן  ויאמר<BR>אלהם  קרבו  שאו<BR>את־אחיכם  מאת<BR>פני־הקדש  אל־מחוץ<BR>למחנה׃
ויקרבו  וישאם  <BR>בכתנתם  אל־מחוץ<BR>למחנה  כאשר  דבר<BR>משה׃
ויאמר  משה  אל־אהרן  <BR>ולאלעזר  ולאיתמר<BR>בניו  ראשיכם<BR>אל־תפרעו  ובגדיכם<BR>לא־תפרמו  ולא  תמתו<BR>ועל  כל־העדה  יקצף<BR>ואחיכם  כל־בית<BR>ישראל  יבכו<BR>את־השרפה  אשר  שרף<BR>יהוה׃
ומפתח  אהל  מועד  לא  <BR>תצאו  פן־תמתו<BR>כי־שמן  משחת  יהוה<BR>עליכם  ויעשו  כדבר<BR>משה׃
וידבר  יהוה  <BR>אל־אהרן  לאמר׃
יין  ושכר  אל־תשת  <BR>אתה  ובניך  אתך<BR>בבאכם  אל־אהל  מועד<BR>ולא  תמתו  חקת  עולם<BR>לדרתיכם׃
ולהבדיל  בין  הקדש  <BR>ובין  החל  ובין<BR>הטמא  ובין  הטהור׃
ולהורת  את־בני  <BR>ישראל  את  כל־החקים<BR>אשר  דבר  יהוה<BR>אליהם  ביד־משה׃
וידבר  משה  אל־אהרן  <BR>ואל  אלעזר<BR>ואל־איתמר  בניו<BR>הנותרים  קחו  את־<BR>המנחה  הנותרת  מאשי<BR>יהוה  ואכלוה  מצות<BR>אצל  המזבח  כי  קדש<BR>קדשים  הוא׃
ואכלתם  אתה  במקום  <BR>קדוש  כי  חקך<BR>וחק־בניך  הוא  מאשי<BR>יהוה  כי־כן  צויתי׃
ואת  חזה  התנופה  <BR>ואת  שוק  התרומה<BR>תאכלו  במקום  טהור<BR>אתה  ובניך  ובנתיך<BR>אתך  כי־חקך<BR>וחק־בניך  נתנו<BR>מזבחי  שלמי  בני<BR>ישראל׃
שוק  התרומה  וחזה  <BR>התנופה  על  אשי<BR>החלבים  יביאו<BR>להניף  תנופה  לפני<BR>יהוה  והיה  לך<BR>ולבניך  אתך<BR>לחק־עולם  כאשר  צוה<BR>יהוה׃
ואת  שעיר  החטאת  <BR>דרש  דרש  משה  והנה<BR>שרף  ויקצף<BR>על־אלעזר<BR>ועל־איתמר  בני<BR>אהרן  הנותרם  לאמר׃
מדוע  לא־אכלתם  <BR>את־החטאת  במקום<BR>הקדש  כי  קדש  קדשים<BR>הוא  ואתה  נתן  לכם<BR>לשאת  את־עון  העדה<BR>לכפר  עליהם  לפני<BR>יהוה׃
הן  לא־הובא  את־דמה  <BR>אל־הקדש  פנימה<BR>אכול  תאכלו  אתה<BR>בקדש  כאשר  צויתי׃
וידבר  אהרן  אל־משה  <BR>הן  היום  הקריבו<BR>את־חטאתם  ואת־עלתם<BR>לפני  יהוה  ותקראנה<BR>אתי  כאלה  ואכלתי<BR>חטאת  היום  הייטב<BR>בעיני  יהוה׃
וישמע  משה  וייטב  <BR>בעיניו׃
