וידבר  יהוה  אל־משה  <BR>לאמר׃
צו  את־בני  ישראל  <BR>ויקחו  אליך  שמן<BR>זית  זך  כתית  למאור<BR>להעלת  נר  תמיד׃
מחוץ  לפרכת  העדת  <BR>באהל  מועד  יערך<BR>אתו  אהרן  מערב<BR>עד־בקר  לפני  יהוה<BR>תמיד  חקת  עולם<BR>לדרתיכם׃
על  המנרה  הטהרה  <BR>יערך  את־הנרות<BR>לפני  יהוה  תמיד׃
ולקחת  סלת  ואפית  <BR>אתה  שתים  עשרה<BR>חלות  שני  עשרנים<BR>יהיה  החלה  האחת׃
ושמת  אותם  שתים  <BR>מערכות  שש  המערכת<BR>על  השלחן  הטהר<BR>לפני  יהוה׃
ונתת  על־המערכת  <BR>לבנה  זכה  והיתה<BR>ללחם  לאזכרה  אשה<BR>ליהוה׃
ביום  השבת  ביום  <BR>השבת  יערכנו  לפני<BR>יהוה  תמיד  מאת<BR>בני־ישראל  ברית<BR>עולם׃
והיתה  לאהרן  <BR>ולבניו  ואכלהו<BR>במקום  קדש  כי  קדש<BR>קדשים  הוא  לו  מאשי<BR>יהוה  חק־עולם׃
ויצא  בן־אשה  <BR>ישראלית  והוא<BR>בן־איש  מצרי  בתוך<BR>בני  ישראל  וינצו<BR>במחנה  בן  הישראלית<BR>ואיש  הישראלי׃
ויקב  בן־האשה  <BR>הישראלית  את־השם<BR>ויקלל  ויביאו  אתו<BR>אל־משה  ושם  אמו<BR>שלמית  בת־דברי<BR>למטה־דן׃
ויניחהו  במשמר  <BR>לפרש  להם  על־פי<BR>יהוה׃
וידבר  יהוה  אל־משה  <BR>לאמר׃
הוצא  את־המקלל  <BR>אל־מחוץ  למחנה<BR>וסמכו  כל־השמעים<BR>את־ידיהם  על־ראשו<BR>ורגמו  אתו<BR>כל־העדה׃
ואל־בני  ישראל  <BR>תדבר  לאמר  איש  איש<BR>כי־יקלל  אלהיו<BR>ונשא  חטאו׃
ונקב  שם־יהוה  מות  <BR>יומת  רגום<BR>ירגמו־בו  כל־העדה<BR>כגר  כאזרח  בנקבו־<BR>שם  יומת׃
ואיש  כי  יכה  <BR>כל־נפש  אדם  מות<BR>יומת׃
ומכה  נפש־בהמה  <BR>ישלמנה  נפש  תחת<BR>נפש׃
ואיש  כי־יתן  מום  <BR>בעמיתו  כאשר  עשה<BR>כן  יעשה  לו׃
שבר  תחת  שבר  עין  <BR>תחת  עין  שן  תחת  שן<BR>כאשר  יתן  מום  באדם<BR>כן  ינתן  בו׃
ומכה  בהמה  ישלמנה  <BR>ומכה  אדם  יומת׃
משפט  אחד  יהיה  לכם  <BR>כגר  כאזרח  יהיה  כי<BR>אני  יהוה  אלהיכם׃
וידבר  משה  אל־בני  <BR>ישראל  ויוציאו<BR>את־המקלל  אל־מחוץ<BR>למחנה  וירגמו  אתו<BR>אבן  ובני־ישראל<BR>עשו  כאשר  צוה  יהוה<BR>את־משה׃
