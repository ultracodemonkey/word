וידבר  יהוה  אל־משה  <BR>לאמר׃
דבר  אל־כל־עדת  <BR>בני־ישראל  ואמרת<BR>אלהם  קדשים  תהיו<BR>כי  קדוש  אני  יהוה<BR>אלהיכם׃
איש  אמו  ואביו  <BR>תיראו  ואת־שבתתי<BR>תשמרו  אני  יהוה<BR>אלהיכם׃
אל־תפנו  אל־האלילם  <BR>ואלהי  מסכה  לא<BR>תעשו  לכם  אני  יהוה<BR>אלהיכם׃
וכי  תזבחו  זבח  <BR>שלמים  ליהוה<BR>לרצנכם  תזבחהו׃
ביום  זבחכם  יאכל  <BR>וממחרת  והנותר<BR>עד־יום  השלישי  באש<BR>ישרף׃
ואם  האכל  יאכל  <BR>ביום  השלישי  פגול<BR>הוא  לא  ירצה׃
ואכליו  עונו  ישא  <BR>כי־את־קדש  יהוה<BR>חלל  ונכרתה  הנפש<BR>ההוא  מעמיה׃
ובקצרכם  את־קציר  <BR>ארצכם  לא  תכלה  פאת<BR>שדך  לקצר  ולקט<BR>קצירך  לא  תלקט׃
וכרמך  לא  תעולל  <BR>ופרט  כרמך  לא  תלקט<BR>לעני  ולגר  תעזב<BR>אתם  אני  יהוה<BR>אלהיכם׃
לא  תגנבו  <BR>ולא־תכחשו<BR>ולא־תשקרו  איש<BR>בעמיתו׃
ולא־תשבעו  בשמי  <BR>לשקר  וחללת  את־שם<BR>אלהיך  אני  יהוה׃
לא־תעשק  את־רעך  <BR>ולא  תגזל  לא־תלין<BR>פעלת  שכיר  אתך<BR>עד־בקר׃
לא־תקלל  חרש  ולפני  <BR>עור  לא  תתן  מכשל<BR>ויראת  מאלהיך  אני<BR>יהוה׃
לא־תעשו  עול  במשפט  <BR>לא־תשא  פני־דל  ולא<BR>תהדר  פני  גדול<BR>בצדק  תשפט  עמיתך׃
לא־תלך  רכיל  בעמיך  <BR>לא  תעמד  על־דם  רעך<BR>אני  יהוה׃
לא־תשנא  את־אחיך  <BR>בלבבך  הוכח  תוכיח<BR>את־עמיתך  ולא־תשא<BR>עליו  חטא׃
לא־תקם  ולא־תטר  <BR>את־בני  עמך  ואהבת<BR>לרעך  כמוך  אני<BR>יהוה׃
את־חקתי  תשמרו  <BR>בהמתך  לא־תרביע<BR>כלאים  שדך  לא־תזרע<BR>כלאים  ובגד  כלאים<BR>שעטנז  לא  יעלה<BR>עליך׃
ואיש  כי־ישכב  <BR>את־אשה  שכבת־זרע<BR>והוא  שפחה  נחרפת<BR>לאיש  והפדה  לא<BR>נפדתה  או  חפשה  לא<BR>נתן־לה  בקרת  תהיה<BR>לא  יומתו  כי־לא<BR>חפשה׃
והביא  את־אשמו  <BR>ליהוה  אל־פתח  אהל<BR>מועד  איל  אשם׃
וכפר  עליו  הכהן  <BR>באיל  האשם  לפני<BR>יהוה  על־חטאתו  אשר<BR>חטא  ונסלח  לו<BR>מחטאתו  אשר  חטא׃
וכי־תבאו  אל־הארץ  <BR>ונטעתם  כל־עץ  מאכל<BR>וערלתם  ערלתו<BR>את־פריו  שלש  שנים<BR>יהיה  לכם  ערלים  לא<BR>יאכל׃
ובשנה  הרביעת  יהיה  <BR>כל־פריו  קדש<BR>הלולים  ליהוה׃
ובשנה  החמישת  <BR>תאכלו  את־פריו<BR>להוסיף  לכם  תבואתו<BR>אני  יהוה  אלהיכם׃
לא  תאכלו  על־הדם  <BR>לא  תנחשו  ולא<BR>תעוננו׃
לא  תקפו  פאת  ראשכם  <BR>ולא  תשחית  את  פאת<BR>זקנך׃
ושרט  לנפש  לא  תתנו  <BR>בבשרכם  וכתבת  קעקע<BR>לא  תתנו  בכם  אני<BR>יהוה׃
אל־תחלל  את־בתך  <BR>להזנותה  ולא־תזנה<BR>הארץ  ומלאה  הארץ<BR>זמה׃
את־שבתתי  תשמרו  <BR>ומקדשי  תיראו  אני<BR>יהוה׃
אל־תפנו  אל־האבת  <BR>ואל־הידענים<BR>אל־תבקשו  לטמאה<BR>בהם  אני  יהוה<BR>אלהיכם׃
מפני  שיבה  תקום  <BR>והדרת  פני  זקן<BR>ויראת  מאלהיך  אני<BR>יהוה׃
וכי־יגור  אתך  גר  <BR>בארצכם  לא  תונו<BR>אתו׃
כאזרח  מכם  יהיה  <BR>לכם  הגר  הגר  אתכם<BR>ואהבת  לו  כמוך<BR>כי־גרים  הייתם<BR>בארץ  מצרים  אני<BR>יהוה  אלהיכם׃
לא־תעשו  עול  במשפט  <BR>במדה  במשקל<BR>ובמשורה׃
מאזני  צדק  <BR>אבני־צדק  איפת  צדק<BR>והין  צדק  יהיה  לכם<BR>אני  יהוה  אלהיכם<BR>אשר־הוצאתי  אתכם<BR>מארץ  מצרים׃
ושמרתם  את־כל־חקתי  <BR>ואת־כל־משפטי<BR>ועשיתם  אתם  אני<BR>יהוה׃
