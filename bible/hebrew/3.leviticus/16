וידבר  יהוה  אל־משה  <BR>אחרי  מות  שני  בני<BR>אהרן  בקרבתם<BR>לפני־יהוה  וימתו׃
ויאמר  יהוה  אל־משה  <BR>דבר  אל־אהרן  אחיך<BR>ואל־יבא  בכל־עת<BR>אל־הקדש  מבית<BR>לפרכת  אל־פני<BR>הכפרת  אשר  על־הארן<BR>ולא  ימות  כי  בענן<BR>אראה  על־  הכפרת׃
בזאת  יבא  אהרן  <BR>אל־הקדש  בפר<BR>בן־בקר  לחטאת  ואיל<BR>לעלה׃
כתנת־בד  קדש  ילבש  <BR>ומכנסי־בד  יהיו<BR>על־בשרו  ובאבנט  בד<BR>יחגר  ובמצנפת  בד<BR>יצנף  בגדי־קדש  הם<BR>ורחץ  במים  את־בשרו<BR>ולבשם׃
ומאת  עדת  בני  <BR>ישראל  יקח<BR>שני־שעירי  עזים<BR>לחטאת  ואיל  אחד<BR>לעלה׃
והקריב  אהרן  את־פר  <BR>החטאת  אשר־לו  וכפר<BR>בעדו  ובעד  ביתו׃
ולקח  את־שני  <BR>השעירם  והעמיד  אתם<BR>לפני  יהוה  פתח  אהל<BR>מועד׃
ונתן  אהרן  על־שני  <BR>השעירם  גרלות  גורל<BR>אחד  ליהוה  וגורל<BR>אחד  לעזאזל׃
והקריב  אהרן  <BR>את־השעיר  אשר  עלה<BR>עליו  הגורל  ליהוה<BR>ועשהו  חטאת׃
והשעיר  אשר  עלה  <BR>עליו  הגורל  לעזאזל<BR>יעמד־חי  לפני  יהוה<BR>לכפר  עליו  לשלח<BR>אתו  לעזאזל<BR>המדברה׃
והקריב  אהרן  את־פר  <BR>החטאת  אשר־לו  וכפר<BR>בעדו  ובעד  ביתו<BR>ושחט  את־  פר  החטאת<BR>אשר־לו׃
ולקח  מלא־המחתה  <BR>גחלי־אש  מעל  המזבח<BR>מלפני  יהוה  ומלא<BR>חפניו  קטרת  סמים<BR>דקה  והביא  מבית<BR>לפרכת׃
ונתן  את־הקטרת  <BR>על־האש  לפני  יהוה<BR>וכסה  ענן  הקטרת<BR>את־הכפרת  אשר<BR>על־העדות  ולא<BR>ימות׃
ולקח  מדם  הפר  והזה  <BR>באצבעו  על־פני<BR>הכפרת  קדמה  ולפני<BR>הכפרת  יזה<BR>שבע־פעמים  מן־הדם<BR>באצבעו׃
ושחט  את־שעיר  <BR>החטאת  אשר  לעם<BR>והביא  את־דמו<BR>אל־מבית  לפרכת<BR>ועשה  את־דמו  כאשר<BR>עשה  לדם  הפר  והזה<BR>אתו  על־הכפרת<BR>ולפני  הכפרת׃
וכפר  על־הקדש  <BR>מטמאת  בני  ישראל<BR>ומפשעיהם<BR>לכל־חטאתם  וכן<BR>יעשה  לאהל  מועד<BR>השכן  אתם  בתוך<BR>טמאתם׃
וכל־אדם  לא־יהיה  <BR>באהל  מועד  בבאו<BR>לכפר  בקדש  עד־צאתו<BR>וכפר  בעדו  ובעד<BR>ביתו  ובעד  כל־קהל<BR>ישראל׃
ויצא  אל־המזבח  אשר  <BR>לפני־יהוה  וכפר<BR>עליו  ולקח  מדם  הפר<BR>ומדם  השעיר  ונתן<BR>על־קרנות  המזבח<BR>סביב׃
והזה  עליו  מן־הדם  <BR>באצבעו  שבע  פעמים<BR>וטהרו  וקדשו  מטמאת<BR>בני  ישראל׃
וכלה  מכפר  את־הקדש  <BR>ואת־אהל  מועד<BR>ואת־המזבח  והקריב<BR>את־השעיר  החי׃
וסמך  אהרן  את־שתי  <BR>ידו  על  ראש  השעיר<BR>החי  והתודה  עליו<BR>את־כל־עונת  בני<BR>ישראל<BR>ואת־כל־פשעיהם<BR>לכל־חטאתם  ונתן<BR>אתם  על־ראש  השעיר<BR>ושלח  ביד־איש  עתי<BR>המדברה׃
ונשא  השעיר  עליו  <BR>את־כל־עונתם<BR>אל־ארץ  גזרה  ושלח<BR>את־השעיר  במדבר׃
ובא  אהרן  אל־אהל  <BR>מועד  ופשט  את־בגדי<BR>הבד  אשר  לבש  בבאו<BR>אל־הקדש  והניחם<BR>שם׃
ורחץ  את־בשרו  במים  <BR>במקום  קדוש  ולבש<BR>את־בגדיו  ויצא<BR>ועשה  את־עלתו<BR>ואת־עלת  העם  וכפר<BR>בעדו  ובעד  העם׃
ואת  חלב  החטאת  <BR>יקטיר  המזבחה׃
והמשלח  את־השעיר  <BR>לעזאזל  יכבס  בגדיו<BR>ורחץ  את־בשרו  במים<BR>ואחרי־כן  יבוא<BR>אל־המחנה׃
ואת  פר  החטאת  ואת  <BR>שעיר  החטאת  אשר<BR>הובא  את־דמם  לכפר<BR>בקדש  יוציא<BR>אל־מחוץ  למחנה<BR>ושרפו  באש  את־ערתם<BR>ואת־בשרם<BR>ואת־פרשם׃
והשרף  אתם  יכבס  <BR>בגדיו  ורחץ<BR>את־בשרו  במים<BR>ואחרי־כן  יבוא  אל־<BR>המחנה׃
והיתה  לכם  לחקת  <BR>עולם  בחדש  השביעי<BR>בעשור  לחדש  תענו<BR>את־נפשתיכם<BR>וכל־מלאכה  לא  תעשו<BR>האזרח  והגר  הגר<BR>בתוככם׃
כי־ביום  הזה  יכפר  <BR>עליכם  לטהר  אתכם<BR>מכל  חטאתיכם  לפני<BR>יהוה  תטהרו׃
שבת  שבתון  היא  לכם  <BR>ועניתם  את־נפשתיכם<BR>חקת  עולם׃
וכפר  הכהן  <BR>אשר־ימשח  אתו  ואשר<BR>ימלא  את־ידו  לכהן<BR>תחת  אביו  ולבש<BR>את־בגדי  הבד  בגדי<BR>הקדש׃
וכפר  את־מקדש  הקדש  <BR>ואת־אהל  מועד<BR>ואת־המזבח  יכפר<BR>ועל  הכהנים  ועל־<BR>כל־עם  הקהל  יכפר׃
והיתה־זאת  לכם  <BR>לחקת  עולם  לכפר<BR>על־בני  ישראל<BR>מכל־חטאתם  אחת<BR>בשנה  ויעש  כאשר<BR>צוה  יהוה  את־משה׃
