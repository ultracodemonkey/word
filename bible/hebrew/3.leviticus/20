וידבר  יהוה  אל־משה  <BR>לאמר׃
ואל־בני  ישראל  <BR>תאמר  איש  איש  מבני<BR>ישראל  ומן־הגר  הגר<BR>בישראל  אשר  יתן<BR>מזרעו  למלך  מות<BR>יומת  עם  הארץ<BR>ירגמהו  באבן׃
ואני  אתן  את־פני  <BR>באיש  ההוא  והכרתי<BR>אתו  מקרב  עמו  כי<BR>מזרעו  נתן  למלך<BR>למען  טמא  את־מקדשי<BR>ולחלל  את־שם  קדשי׃
ואם  העלם  יעלימו  <BR>עם  הארץ  את־עיניהם<BR>מן־האיש  ההוא  בתתו<BR>מזרעו  למלך  לבלתי<BR>המית  אתו׃
ושמתי  אני  את־פני  <BR>באיש  ההוא<BR>ובמשפחתו  והכרתי<BR>אתו  ואת  כל־הזנים<BR>אחריו  לזנות  אחרי<BR>המלך  מקרב  עמם׃
והנפש  אשר  תפנה  <BR>אל־האבת<BR>ואל־הידענים  לזנת<BR>אחריהם  ונתתי<BR>את־פני  בנפש  ההוא<BR>והכרתי  אתו  מקרב<BR>עמו׃
והתקדשתם  והייתם  <BR>קדשים  כי  אני  יהוה<BR>אלהיכם׃
ושמרתם  את־חקתי  <BR>ועשיתם  אתם  אני<BR>יהוה  מקדשכם׃
כי־איש  איש  אשר  <BR>יקלל  את־אביו<BR>ואת־אמו  מות  יומת<BR>אביו  ואמו  קלל<BR>דמיו  בו׃
ואיש  אשר  ינאף  <BR>את־אשת  איש  אשר<BR>ינאף  את־אשת  רעהו<BR>מות־יומת  הנאף<BR>והנאפת׃
ואיש  אשר  ישכב  <BR>את־אשת  אביו  ערות<BR>אביו  גלה<BR>מות־יומתו  שניהם<BR>דמיהם  בם׃
ואיש  אשר  ישכב  <BR>את־כלתו  מות  יומתו<BR>שניהם  תבל  עשו<BR>דמיהם  בם׃
ואיש  אשר  ישכב  <BR>את־זכר  משכבי  אשה<BR>תועבה  עשו  שניהם<BR>מות  יומתו  דמיהם<BR>בם׃
ואיש  אשר  יקח  <BR>את־אשה  ואת־אמה<BR>זמה  הוא  באש  ישרפו<BR>אתו  ואתהן  ולא־<BR>תהיה  זמה  בתוככם׃
ואיש  אשר  יתן  <BR>שכבתו  בבהמה  מות<BR>יומת  ואת־הבהמה<BR>תהרגו׃
ואשה  אשר  תקרב  <BR>אל־כל־בהמה  לרבעה<BR>אתה  והרגת  את־האשה<BR>ואת־הבהמה  מות<BR>יומתו  דמיהם  בם׃
ואיש  אשר־יקח  <BR>את־אחתו  בת־אביו<BR>או  בת־אמו  וראה<BR>את־ערותה  והיא־<BR>תראה  את־ערותו  חסד<BR>הוא  ונכרתו  לעיני<BR>בני  עמם  ערות  אחתו<BR>גלה  עונו  ישא׃
ואיש  אשר־ישכב  <BR>את־אשה  דוה  וגלה<BR>את־ערותה  את־מקרה<BR>הערה  והוא  גלתה<BR>את־מקור  דמיה<BR>ונכרתו  שניהם  מקרב<BR>עמם׃
וערות  אחות  אמך  <BR>ואחות  אביך  לא<BR>תגלה  כי  את־שארו<BR>הערה  עונם  ישאו׃
ואיש  אשר  ישכב  <BR>את־דדתו  ערות  דדו<BR>גלה  חטאם  ישאו<BR>ערירים  ימתו׃
ואיש  אשר  יקח  <BR>את־אשת  אחיו  נדה<BR>הוא  ערות  אחיו  גלה<BR>ערירים  יהיו׃
ושמרתם  את־כל־חקתי  <BR>ואת־כל־משפטי<BR>ועשיתם  אתם<BR>ולא־תקיא  אתכם<BR>הארץ  אשר  אני  מביא<BR>אתכם  שמה  לשבת  בה׃
ולא  תלכו  בחקת  <BR>הגוי  אשר־אני  משלח<BR>מפניכם  כי<BR>את־כל־אלה  עשו<BR>ואקץ  בם׃
ואמר  לכם  אתם  <BR>תירשו  את־אדמתם<BR>ואני  אתננה  לכם<BR>לרשת  אתה  ארץ  זבת<BR>חלב  ודבש  אני  יהוה<BR>אלהיכם  אשר־הבדלתי<BR>אתכם  מן־העמים׃
והבדלתם  בין־הבהמה  <BR>הטהרה  לטמאה<BR>ובין־העוף  הטמא<BR>לטהר  ולא־תשקצו<BR>את־נפשתיכם  בבהמה<BR>ובעוף  ובכל  אשר<BR>תרמש  האדמה<BR>אשר־הבדלתי  לכם<BR>לטמא׃
והייתם  לי  קדשים  <BR>כי  קדוש  אני  יהוה<BR>ואבדל  אתכם<BR>מן־העמים  להיות<BR>לי׃
ואיש  או־אשה  <BR>כי־יהיה  בהם  אוב<BR>או  ידעני  מות<BR>יומתו  באבן  ירגמו<BR>אתם  דמיהם  בם׃
