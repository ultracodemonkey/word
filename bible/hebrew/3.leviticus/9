ויהי  ביום  השמיני  <BR>קרא  משה  לאהרן<BR>ולבניו  ולזקני<BR>ישראל׃
ויאמר  אל־אהרן  <BR>קח־לך  עגל  בן־בקר<BR>לחטאת  ואיל  לעלה<BR>תמימם  והקרב  לפני<BR>יהוה׃
ואל־בני  ישראל  <BR>תדבר  לאמר  קחו<BR>שעיר־עזים  לחטאת<BR>ועגל  וכבש  בני־שנה<BR>תמימם  לעלה׃
ושור  ואיל  לשלמים  <BR>לזבח  לפני  יהוה<BR>ומנחה  בלולה  בשמן<BR>כי  היום  יהוה  נראה<BR>אליכם׃
ויקחו  את  אשר  צוה  <BR>משה  אל־פני  אהל<BR>מועד  ויקרבו<BR>כל־העדה  ויעמדו<BR>לפני  יהוה׃
ויאמר  משה  זה  הדבר  <BR>אשר־צוה  יהוה  תעשו<BR>וירא  אליכם  כבוד<BR>יהוה׃
ויאמר  משה  אל־אהרן  <BR>קרב  אל־המזבח  ועשה<BR>את־חטאתך  ואת־עלתך<BR>וכפר  בעדך  ובעד<BR>העם  ועשה  את־קרבן<BR>העם  וכפר  בעדם<BR>כאשר  צוה  יהוה׃
ויקרב  אהרן  <BR>אל־המזבח  וישחט<BR>את־עגל  החטאת<BR>אשר־לו׃
ויקרבו  בני  אהרן  <BR>את־הדם  אליו  ויטבל<BR>אצבעו  בדם  ויתן<BR>על־קרנות  המזבח<BR>ואת־הדם  יצק<BR>אל־יסוד  המזבח׃
ואת־החלב  <BR>ואת־הכלית<BR>ואת־היתרת  מן־הכבד<BR>מן־החטאת  הקטיר<BR>המזבחה  כאשר  צוה<BR>יהוה  את־משה׃
ואת־הבשר  ואת־העור  <BR>שרף  באש  מחוץ<BR>למחנה׃
וישחט  את־העלה  <BR>וימצאו  בני  אהרן<BR>אליו  את־הדם<BR>ויזרקהו  על־המזבח<BR>סביב׃
ואת־העלה  המציאו  <BR>אליו  לנתחיה<BR>ואת־הראש  ויקטר<BR>על־המזבח׃
וירחץ  את־הקרב  <BR>ואת־הכרעים  ויקטר<BR>על־העלה  המזבחה׃
ויקרב  את  קרבן  העם  <BR>ויקח  את־שעיר<BR>החטאת  אשר  לעם<BR>וישחטהו  ויחטאהו<BR>כראשון׃
ויקרב  את־העלה  <BR>ויעשה  כמשפט׃
ויקרב  את־המנחה  <BR>וימלא  כפו  ממנה<BR>ויקטר  על־המזבח<BR>מלבד  עלת  הבקר׃
וישחט  את־השור  <BR>ואת־האיל  זבח<BR>השלמים  אשר  לעם<BR>וימצאו  בני  אהרן<BR>את־  הדם  אליו<BR>ויזרקהו  על־המזבח<BR>סביב׃
ואת־החלבים  <BR>מן־השור  ומן־האיל<BR>האליה  והמכסה<BR>והכלית  ויתרת<BR>הכבד׃
וישימו  את־החלבים  <BR>על־החזות  ויקטר<BR>החלבים  המזבחה׃
ואת  החזות  ואת  שוק  <BR>הימין  הניף  אהרן<BR>תנופה  לפני  יהוה<BR>כאשר  צוה  משה׃
וישא  אהרן  את־ידו  <BR>אל־העם  ויברכם<BR>וירד  מעשת  החטאת<BR>והעלה  והשלמים׃
ויבא  משה  ואהרן  <BR>אל־אהל  מועד  ויצאו<BR>ויברכו  את־העם<BR>וירא  כבוד־  יהוה<BR>אל־כל־העם׃
ותצא  אש  מלפני  <BR>יהוה  ותאכל<BR>על־המזבח  את־העלה<BR>ואת־החלבים  וירא<BR>כל־  העם  וירנו<BR>ויפלו  על־פניהם׃
