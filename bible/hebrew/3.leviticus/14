וידבר  יהוה  אל־משה  <BR>לאמר׃
זאת  תהיה  תורת  <BR>המצרע  ביום  טהרתו<BR>והובא  אל־הכהן׃
ויצא  הכהן  אל־מחוץ  <BR>למחנה  וראה  הכהן<BR>והנה  נרפא<BR>נגע־הצרעת  מן־<BR>הצרוע׃
וצוה  הכהן  ולקח  <BR>למטהר  שתי־צפרים<BR>חיות  טהרות  ועץ<BR>ארז  ושני  תולעת<BR>ואזב׃
וצוה  הכהן  ושחט  <BR>את־הצפור  האחת<BR>אל־כלי־חרש  על־מים<BR>חיים׃
את־הצפר  החיה  יקח  <BR>אתה  ואת־עץ  הארז<BR>ואת־שני  התולעת<BR>ואת־האזב  וטבל<BR>אותם  ואת  הצפר<BR>החיה  בדם  הצפר<BR>השחטה  על  המים<BR>החיים׃
והזה  על  המטהר  <BR>מן־הצרעת  שבע<BR>פעמים  וטהרו  ושלח<BR>את־הצפר  החיה  על־<BR>פני  השדה׃
וכבס  המטהר  <BR>את־בגדיו  וגלח<BR>את־כל־שערו  ורחץ<BR>במים  וטהר  ואחר<BR>יבוא  אל־המחנה<BR>וישב  מחוץ  לאהלו<BR>שבעת  ימים׃
והיה  ביום  השביעי  <BR>יגלח  את־כל־שערו<BR>את־ראשו  ואת־זקנו<BR>ואת  גבת  עיניו<BR>ואת־כל־שערו  יגלח<BR>וכבס  את־בגדיו<BR>ורחץ  את־בשרו  במים<BR>וטהר׃
וביום  השמיני  יקח  <BR>שני־כבשים  תמימם<BR>וכבשה  אחת  בת־שנתה<BR>תמימה  ושלשה<BR>עשרנים  סלת  מנחה<BR>בלולה  בשמן  ולג<BR>אחד  שמן׃
והעמיד  הכהן  המטהר  <BR>את  האיש  המטהר<BR>ואתם  לפני  יהוה<BR>פתח  אהל  מועד׃
ולקח  הכהן  את־הכבש  <BR>האחד  והקריב  אתו<BR>לאשם  ואת־לג  השמן<BR>והניף  אתם  תנופה<BR>לפני  יהוה׃
ושחט  את־הכבש  <BR>במקום  אשר  ישחט<BR>את־החטאת  ואת־העלה<BR>במקום  הקדש  כי<BR>כחטאת  האשם  הוא<BR>לכהן  קדש  קדשים<BR>הוא׃
ולקח  הכהן  מדם  <BR>האשם  ונתן  הכהן<BR>על־תנוך  אזן  המטהר<BR>הימנית  ועל־  בהן<BR>ידו  הימנית<BR>ועל־בהן  רגלו<BR>הימנית׃
ולקח  הכהן  מלג  <BR>השמן  ויצק  על־כף<BR>הכהן  השמאלית׃
וטבל  הכהן  <BR>את־אצבעו  הימנית<BR>מן־השמן  אשר<BR>על־כפו  השמאלית<BR>והזה  מן־  השמן<BR>באצבעו  שבע  פעמים<BR>לפני  יהוה׃
ומיתר  השמן  אשר  <BR>על־כפו  יתן  הכהן<BR>על־תנוך  אזן  המטהר<BR>הימנית  ועל־  בהן<BR>ידו  הימנית<BR>ועל־בהן  רגלו<BR>הימנית  על  דם<BR>האשם׃
והנותר  בשמן  אשר  <BR>על־כף  הכהן  יתן<BR>על־ראש  המטהר  וכפר<BR>עליו  הכהן  לפני<BR>יהוה׃
ועשה  הכהן  <BR>את־החטאת  וכפר<BR>על־המטהר  מטמאתו<BR>ואחר  ישחט<BR>את־העלה׃
והעלה  הכהן  <BR>את־העלה  ואת־המנחה<BR>המזבחה  וכפר  עליו<BR>הכהן  וטהר׃
ואם־דל  הוא  ואין  <BR>ידו  משגת  ולקח  כבש<BR>אחד  אשם  לתנופה<BR>לכפר  עליו  ועשרון<BR>סלת  אחד  בלול  בשמן<BR>למנחה  ולג  שמן׃
ושתי  תרים  או  שני  <BR>בני  יונה  אשר  תשיג<BR>ידו  והיה  אחד  חטאת<BR>והאחד  עלה׃
והביא  אתם  ביום  <BR>השמיני  לטהרתו<BR>אל־הכהן  אל־פתח<BR>אהל־מועד  לפני<BR>יהוה׃
ולקח  הכהן  את־כבש  <BR>האשם  ואת־לג  השמן<BR>והניף  אתם  הכהן<BR>תנופה  לפני  יהוה׃
ושחט  את־כבש  האשם  <BR>ולקח  הכהן  מדם<BR>האשם  ונתן  על־תנוך<BR>אזן־המטהר  הימנית<BR>ועל־בהן  ידו<BR>הימנית  ועל־בהן<BR>רגלו  הימנית׃
ומן־השמן  יצק  הכהן  <BR>על־כף  הכהן<BR>השמאלית׃
והזה  הכהן  באצבעו  <BR>הימנית  מן־השמן<BR>אשר  על־כפו<BR>השמאלית  שבע  פעמים<BR>לפני  יהוה׃
ונתן  הכהן  מן־השמן  <BR>אשר  על־כפו<BR>על־תנוך  אזן  המטהר<BR>הימנית  ועל־  בהן<BR>ידו  הימנית<BR>ועל־בהן  רגלו<BR>הימנית  על־מקום  דם<BR>האשם׃
והנותר  מן־השמן  <BR>אשר  על־כף  הכהן<BR>יתן  על־ראש  המטהר<BR>לכפר  עליו  לפני<BR>יהוה׃
ועשה  את־האחד  <BR>מן־התרים  או<BR>מן־בני  היונה  מאשר<BR>תשיג  ידו׃
את  אשר־תשיג  ידו  <BR>את־האחד  חטאת<BR>ואת־האחד  עלה<BR>על־המנחה  וכפר<BR>הכהן  על  המטהר<BR>לפני  יהוה׃
זאת  תורת  אשר־בו  <BR>נגע  צרעת  אשר<BR>לא־תשיג  ידו<BR>בטהרתו׃
וידבר  יהוה  אל־משה  <BR>ואל־אהרן  לאמר׃
כי  תבאו  אל־ארץ  <BR>כנען  אשר  אני  נתן<BR>לכם  לאחזה  ונתתי<BR>נגע  צרעת  בבית  ארץ<BR>אחזתכם׃
ובא  אשר־לו  הבית  <BR>והגיד  לכהן  לאמר<BR>כנגע  נראה  לי<BR>בבית׃
וצוה  הכהן  ופנו  <BR>את־הבית  בטרם  יבא<BR>הכהן  לראות<BR>את־הנגע  ולא  יטמא<BR>כל־אשר  בבית  ואחר<BR>כן  יבא  הכהן  לראות<BR>את־הבית׃
וראה  את־הנגע  והנה  <BR>הנגע  בקירת  הבית<BR>שקערורת  ירקרקת  או<BR>אדמדמת  ומראיהן<BR>שפל  מן־הקיר׃
ויצא  הכהן  מן־הבית  <BR>אל־פתח  הבית<BR>והסגיר  את־הבית<BR>שבעת  ימים׃
ושב  הכהן  ביום  <BR>השביעי  וראה  והנה<BR>פשה  הנגע  בקירת<BR>הבית׃
וצוה  הכהן  וחלצו  <BR>את־האבנים  אשר  בהן<BR>הנגע  והשליכו  אתהן<BR>אל־מחוץ  לעיר<BR>אל־מקום  טמא׃
ואת־הבית  יקצע  <BR>מבית  סביב  ושפכו<BR>את־העפר  אשר  הקצו<BR>אל־מחוץ  לעיר<BR>אל־מקום  טמא׃
ולקחו  אבנים  אחרות  <BR>והביאו  אל־תחת<BR>האבנים  ועפר  אחר<BR>יקח  וטח  את־  הבית׃
ואם־ישוב  הנגע  <BR>ופרח  בבית  אחר  חלץ<BR>את־האבנים  ואחרי<BR>הקצות  את־  הבית<BR>ואחרי  הטוח׃
ובא  הכהן  וראה  <BR>והנה  פשה  הנגע<BR>בבית  צרעת  ממארת<BR>הוא  בבית  טמא  הוא׃
ונתץ  את־הבית  <BR>את־אבניו  ואת־עציו<BR>ואת  כל־עפר  הבית<BR>והוציא  אל־  מחוץ<BR>לעיר  אל־מקום  טמא׃
והבא  אל־הבית  <BR>כל־ימי  הסגיר  אתו<BR>יטמא  עד־הערב׃
והשכב  בבית  יכבס  <BR>את־בגדיו  והאכל<BR>בבית  יכבס<BR>את־בגדיו׃
ואם־בא  יבא  הכהן  <BR>וראה  והנה  לא־פשה<BR>הנגע  בבית  אחרי<BR>הטח  את־הבית  וטהר<BR>הכהן  את־הבית  כי<BR>נרפא  הנגע׃
ולקח  לחטא  את־הבית  <BR>שתי  צפרים  ועץ  ארז<BR>ושני  תולעת  ואזב׃
ושחט  את־הצפר  האחת  <BR>אל־כלי־חרש  על־מים<BR>חיים׃
ולקח  את־עץ־הארז  <BR>ואת־האזב  ואת  שני<BR>התולעת  ואת  הצפר<BR>החיה  וטבל  אתם  בדם<BR>הצפר  השחוטה  ובמים<BR>החיים  והזה<BR>אל־הבית  שבע<BR>פעמים׃
וחטא  את־הבית  בדם  <BR>הצפור  ובמים  החיים<BR>ובצפר  החיה  ובעץ<BR>הארז  ובאזב  ובשני<BR>התולעת׃
ושלח  את־הצפר  החיה  <BR>אל־מחוץ  לעיר<BR>אל־פני  השדה  וכפר<BR>על־הבית  וטהר׃
זאת  התורה  לכל־נגע  <BR>הצרעת  ולנתק׃
ולצרעת  הבגד  <BR>ולבית׃
ולשאת  ולספחת  <BR>ולבהרת׃
להורת  ביום  הטמא  <BR>וביום  הטהר  זאת<BR>תורת  הצרעת׃
