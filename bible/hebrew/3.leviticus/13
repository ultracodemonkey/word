וידבר  יהוה  אל־משה  <BR>ואל־אהרן  לאמר׃
אדם  כי־יהיה  <BR>בעור־בשרו  שאת<BR>או־ספחת  או  בהרת<BR>והיה  בעור־בשרו<BR>לנגע  צרעת  והובא<BR>אל־אהרן  הכהן  או<BR>אל־אחד  מבניו<BR>הכהנים׃
וראה  הכהן  את־הנגע  <BR>בעור־הבשר  ושער<BR>בנגע  הפך  לבן<BR>ומראה  הנגע  עמק<BR>מעור  בשרו  נגע<BR>צרעת  הוא  וראהו<BR>הכהן  וטמא  אתו׃
ואם־בהרת  לבנה  הוא  <BR>בעור  בשרו  ועמק<BR>אין־מראה  מן־העור<BR>ושערה  לא־  הפך  לבן<BR>והסגיר  הכהן<BR>את־הנגע  שבעת<BR>ימים׃
וראהו  הכהן  ביום  <BR>השביעי  והנה  הנגע<BR>עמד  בעיניו  לא־פשה<BR>הנגע  בעור  והסגירו<BR>הכהן  שבעת  ימים<BR>שנית׃
וראה  הכהן  אתו  <BR>ביום  השביעי  שנית<BR>והנה  כהה  הנגע<BR>ולא־פשה  הנגע  בעור<BR>וטהרו  הכהן  מספחת<BR>הוא  וכבס  בגדיו<BR>וטהר׃
ואם־פשה  תפשה  <BR>המספחת  בעור  אחרי<BR>הראתו  אל־הכהן<BR>לטהרתו  ונראה  שנית<BR>אל־הכהן׃
וראה  הכהן  והנה  <BR>פשתה  המספחת  בעור<BR>וטמאו  הכהן  צרעת<BR>הוא׃
נגע  צרעת  כי  תהיה  <BR>באדם  והובא<BR>אל־הכהן׃
וראה  הכהן  והנה  <BR>שאת־לבנה  בעור<BR>והיא  הפכה  שער  לבן<BR>ומחית  בשר  חי<BR>בשאת׃
צרעת  נושנת  הוא  <BR>בעור  בשרו  וטמאו<BR>הכהן  לא  יסגרנו  כי<BR>טמא  הוא׃
ואם־פרוח  תפרח  <BR>הצרעת  בעור  וכסתה<BR>הצרעת  את  כל־עור<BR>הנגע  מראשו<BR>ועד־רגליו<BR>לכל־מראה  עיני<BR>הכהן׃
וראה  הכהן  והנה  <BR>כסתה  הצרעת<BR>את־כל־בשרו  וטהר<BR>את־הנגע  כלו  הפך<BR>לבן  טהור  הוא׃
וביום  הראות  בו  <BR>בשר  חי  יטמא׃
וראה  הכהן  את־הבשר  <BR>החי  וטמאו  הבשר<BR>החי  טמא  הוא  צרעת<BR>הוא׃
או  כי  ישוב  הבשר  <BR>החי  ונהפך  ללבן<BR>ובא  אל־הכהן׃
וראהו  הכהן  והנה  <BR>נהפך  הנגע  ללבן<BR>וטהר  הכהן  את־הנגע<BR>טהור  הוא׃
ובשר  כי־יהיה  <BR>בו־בערו  שחין<BR>ונרפא׃
והיה  במקום  השחין  <BR>שאת  לבנה  או  בהרת<BR>לבנה  אדמדמת  ונראה<BR>אל־הכהן׃
וראה  הכהן  והנה  <BR>מראה  שפל  מן־העור<BR>ושערה  הפך  לבן<BR>וטמאו  הכהן  נגע־<BR>צרעת  הוא  בשחין<BR>פרחה׃
ואם  יראנה  הכהן  <BR>והנה  אין־בה  שער<BR>לבן  ושפלה  איננה<BR>מן־העור  והיא  כהה<BR>והסגירו  הכהן  שבעת<BR>ימים׃
ואם־פשה  תפשה  בעור  <BR>וטמא  הכהן  אתו  נגע<BR>הוא׃
ואם־תחתיה  תעמד  <BR>הבהרת  לא  פשתה<BR>צרבת  השחין  הוא<BR>וטהרו  הכהן׃
או  בשר  כי־יהיה  <BR>בערו  מכות־אש<BR>והיתה  מחית  המכוה<BR>בהרת  לבנה  אדמדמת<BR>או  לבנה׃
וראה  אתה  הכהן  <BR>והנה  נהפך  שער  לבן<BR>בבהרת  ומראה  עמק<BR>מן־העור  צרעת  הוא<BR>במכוה  פרחה  וטמא<BR>אתו  הכהן  נגע  צרעת<BR>הוא׃
ואם  יראנה  הכהן  <BR>והנה  אין־בבהרת<BR>שער  לבן  ושפלה<BR>איננה  מן־העור<BR>והוא  כהה  והסגירו<BR>הכהן  שבעת  ימים׃
וראהו  הכהן  ביום  <BR>השביעי  אם־פשה<BR>תפשה  בעור  וטמא<BR>הכהן  אתו  נגע  צרעת<BR>הוא׃
ואם־תחתיה  תעמד  <BR>הבהרת  לא־פשתה<BR>בעור  והוא  כהה  שאת<BR>המכוה  הוא  וטהרו<BR>הכהן  כי־צרבת<BR>המכוה  הוא׃
ואיש  או  אשה  <BR>כי־יהיה  בו  נגע<BR>בראש  או  בזקן׃
וראה  הכהן  את־הנגע  <BR>והנה  מראהו  עמק<BR>מן־העור  ובו  שער<BR>צהב  דק  וטמא  אתו<BR>הכהן  נתק  הוא  צרעת<BR>הראש  או  הזקן  הוא׃
וכי־יראה  הכהן  <BR>את־נגע  הנתק  והנה<BR>אין־מראהו  עמק<BR>מן־העור  ושער  שחר<BR>אין  בו  והסגיר<BR>הכהן  את־נגע  הנתק<BR>שבעת  ימים׃
וראה  הכהן  את־הנגע  <BR>ביום  השביעי  והנה<BR>לא־פשה  הנתק<BR>ולא־היה  בו  שער<BR>צהב  ומראה  הנתק<BR>אין  עמק  מן־העור׃
והתגלח  ואת־הנתק  <BR>לא  יגלח  והסגיר<BR>הכהן  את־הנתק  שבעת<BR>ימים  שנית׃
וראה  הכהן  את־הנתק  <BR>ביום  השביעי  והנה<BR>לא־פשה  הנתק  בעור<BR>ומראהו  איננו  עמק<BR>מן־העור  וטהר  אתו<BR>הכהן  וכבס  בגדיו<BR>וטהר׃
ואם־פשה  יפשה  הנתק  <BR>בעור  אחרי  טהרתו׃
וראהו  הכהן  והנה  <BR>פשה  הנתק  בעור<BR>לא־יבקר  הכהן  לשער<BR>הצהב  טמא  הוא׃
ואם־בעיניו  עמד  <BR>הנתק  ושער  שחר<BR>צמח־בו  נרפא  הנתק<BR>טהור  הוא  וטהרו<BR>הכהן׃
ואיש  או־אשה  <BR>כי־יהיה  בעור־בשרם<BR>בהרת  בהרת  לבנת׃
וראה  הכהן  והנה  <BR>בעור־בשרם  בהרת<BR>כהות  לבנת  בהק  הוא<BR>פרח  בעור  טהור<BR>הוא׃
ואיש  כי  ימרט  ראשו  <BR>קרח  הוא  טהור  הוא׃
ואם  מפאת  פניו  <BR>ימרט  ראשו  גבח  הוא<BR>טהור  הוא׃
וכי־יהיה  בקרחת  או  <BR>בגבחת  נגע  לבן<BR>אדמדם  צרעת  פרחת<BR>הוא  בקרחתו  או<BR>בגבחתו׃
וראה  אתו  הכהן  <BR>והנה  שאת־הנגע<BR>לבנה  אדמדמת<BR>בקרחתו  או  בגבחתו<BR>כמראה  צרעת  עור<BR>בשר׃
איש־צרוע  הוא  טמא  <BR>הוא  טמא  יטמאנו<BR>הכהן  בראשו  נגעו׃
והצרוע  אשר־בו  <BR>הנגע  בגדיו  יהיו<BR>פרמים  וראשו  יהיה<BR>פרוע  ועל־שפם  יעטה<BR>וטמא  טמא  יקרא׃
כל־ימי  אשר  הנגע  <BR>בו  יטמא  טמא  הוא<BR>בדד  ישב  מחוץ<BR>למחנה  מושבו׃
והבגד  כי־יהיה  בו  <BR>נגע  צרעת  בבגד  צמר<BR>או  בבגד  פשתים׃
או  בשתי  או  בערב  <BR>לפשתים  ולצמר  או<BR>בעור  או  בכל־מלאכת<BR>עור׃
והיה  הנגע  ירקרק  <BR>או  אדמדם  בבגד  או<BR>בעור  או־בשתי<BR>או־בערב  או  בכל־<BR>כלי־עור  נגע  צרעת<BR>הוא  והראה<BR>את־הכהן׃
וראה  הכהן  את־הנגע  <BR>והסגיר  את־הנגע<BR>שבעת  ימים׃
וראה  את־הנגע  ביום  <BR>השביעי  כי־פשה<BR>הנגע  בבגד  או־בשתי<BR>או־בערב  או  בעור<BR>לכל  אשר־יעשה  העור<BR>למלאכה  צרעת  ממארת<BR>הנגע  טמא  הוא׃
ושרף  את־הבגד  או  <BR>את־השתי  או<BR>את־הערב  בצמר  או<BR>בפשתים  או  את־כל־<BR>כלי  העור  אשר־יהיה<BR>בו  הנגע  כי־צרעת<BR>ממארת  הוא  באש<BR>תשרף׃
ואם  יראה  הכהן  <BR>והנה  לא־פשה  הנגע<BR>בבגד  או  בשתי  או<BR>בערב  או  בכל־<BR>כלי־עור׃
וצוה  הכהן  וכבסו  <BR>את  אשר־בו  הנגע<BR>והסגירו  שבעת־ימים<BR>שנית׃
וראה  הכהן  אחרי  <BR>הכבס  את־הנגע  והנה<BR>לא־הפך  הנגע<BR>את־עינו  והנגע<BR>לא־פשה  טמא  הוא<BR>באש  תשרפנו  פחתת<BR>הוא  בקרחתו  או<BR>בגבחתו׃
ואם  ראה  הכהן  והנה  <BR>כהה  הנגע  אחרי<BR>הכבס  אתו  וקרע  אתו<BR>מן־הבגד  או<BR>מן־העור  או<BR>מן־השתי  או<BR>מן־הערב׃
ואם־תראה  עוד  בבגד  <BR>או־בשתי  או־בערב<BR>או  בכל־כלי־עור<BR>פרחת  הוא  באש<BR>תשרפנו  את  אשר־בו<BR>הנגע׃
והבגד  או־השתי  <BR>או־הערב  או־כל־כלי<BR>העור  אשר  תכבס  וסר<BR>מהם  הנגע  וכבס<BR>שנית  וטהר׃
זאת  תורת  נגע־צרעת  <BR>בגד  הצמר  או<BR>הפשתים  או  השתי  או<BR>הערב  או  כל־<BR>כלי־עור  לטהרו  או<BR>לטמאו׃
