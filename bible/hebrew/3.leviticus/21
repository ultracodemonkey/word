ויאמר  יהוה  אל־משה  <BR>אמר  אל־הכהנים  בני<BR>אהרן  ואמרת  אלהם<BR>לנפש  לא־  יטמא<BR>בעמיו׃
כי  אם־לשארו  הקרב  <BR>אליו  לאמו  ולאביו<BR>ולבנו  ולבתו<BR>ולאחיו׃
ולאחתו  הבתולה  <BR>הקרובה  אליו  אשר<BR>לא־היתה  לאיש  לה<BR>יטמא׃
לא  יטמא  בעל  בעמיו  <BR>להחלו׃
לא־יקרחה  קרחה  <BR>בראשם  ופאת  זקנם<BR>לא  יגלחו  ובבשרם<BR>לא  ישרטו  שרטת׃
קדשים  יהיו  <BR>לאלהיהם  ולא  יחללו<BR>שם  אלהיהם  כי<BR>את־אשי  יהוה  לחם<BR>אלהיהם  הם  מקריבם<BR>והיו  קדש׃
אשה  זנה  וחללה  לא  <BR>יקחו  ואשה  גרושה<BR>מאישה  לא  יקחו<BR>כי־קדש  הוא<BR>לאלהיו׃
וקדשתו  כי־את־לחם  <BR>אלהיך  הוא  מקריב<BR>קדש  יהיה־לך  כי<BR>קדוש  אני  יהוה<BR>מקדשכם׃
ובת  איש  כהן  כי  <BR>תחל  לזנות  את־אביה<BR>היא  מחללת  באש<BR>תשרף׃
והכהן  הגדול  מאחיו  <BR>אשר־יוצק  על־ראשו<BR>שמן  המשחה  ומלא<BR>את־ידו  ללבש<BR>את־הבגדים  את־ראשו<BR>לא  יפרע  ובגדיו  לא<BR>יפרם׃
ועל  כל־נפשת  מת  לא  <BR>יבא  לאביו  ולאמו<BR>לא  יטמא׃
ומן־המקדש  לא  יצא  <BR>ולא  יחלל  את  מקדש<BR>אלהיו  כי  נזר  שמן<BR>משחת  אלהיו  עליו<BR>אני  יהוה׃
והוא  אשה  בבתוליה  <BR>יקח׃
אלמנה  וגרושה  <BR>וחללה  זנה  את־אלה<BR>לא  יקח  כי<BR>אם־בתולה  מעמיו<BR>יקח  אשה׃
ולא־יחלל  זרעו  <BR>בעמיו  כי  אני  יהוה<BR>מקדשו׃
וידבר  יהוה  אל־משה  <BR>לאמר׃
דבר  אל־אהרן  לאמר  <BR>איש  מזרעך  לדרתם<BR>אשר  יהיה  בו  מום<BR>לא  יקרב  להקריב<BR>לחם  אלהיו׃
כי  כל־איש  אשר־בו  <BR>מום  לא  יקרב  איש<BR>עור  או  פסח  או  חרם<BR>או  שרוע׃
או  איש  אשר־יהיה  <BR>בו  שבר  רגל  או  שבר<BR>יד׃
או־גבן  או־דק  או  <BR>תבלל  בעינו  או  גרב<BR>או  ילפת  או  מרוח<BR>אשך׃
כל־איש  אשר־בו  מום  <BR>מזרע  אהרן  הכהן  לא<BR>יגש  להקריב  את־אשי<BR>יהוה  מום  בו  את<BR>לחם  אלהיו  לא  יגש<BR>להקריב׃
לחם  אלהיו  מקדשי  <BR>הקדשים  ומן־הקדשים<BR>יאכל׃
אך  אל־הפרכת  לא  <BR>יבא  ואל־המזבח  לא<BR>יגש  כי־מום  בו  ולא<BR>יחלל  את־  מקדשי  כי<BR>אני  יהוה  מקדשם׃
וידבר  משה  אל־אהרן  <BR>ואל־בניו<BR>ואל־כל־בני  ישראל׃
