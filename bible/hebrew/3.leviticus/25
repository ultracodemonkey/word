וידבר  יהוה  אל־משה  <BR>בהר  סיני  לאמר׃
דבר  אל־בני  ישראל  <BR>ואמרת  אלהם  כי<BR>תבאו  אל־הארץ  אשר<BR>אני  נתן  לכם  ושבתה<BR>הארץ  שבת  ליהוה׃
שש  שנים  תזרע  שדך  <BR>ושש  שנים  תזמר<BR>כרמך  ואספת<BR>את־תבואתה׃
ובשנה  השביעת  שבת  <BR>שבתון  יהיה  לארץ<BR>שבת  ליהוה  שדך  לא<BR>תזרע  וכרמך  לא<BR>תזמר׃
את  ספיח  קצירך  לא  <BR>תקצור  ואת־ענבי<BR>נזירך  לא  תבצר  שנת<BR>שבתון  יהיה  לארץ׃
והיתה  שבת  הארץ  <BR>לכם  לאכלה  לך<BR>ולעבדך  ולאמתך<BR>ולשכירך  ולתושבך<BR>הגרים  עמך׃
ולבהמתך  ולחיה  אשר  <BR>בארצך  תהיה<BR>כל־תבואתה  לאכל׃
וספרת  לך  שבע  שבתת  <BR>שנים  שבע  שנים  שבע<BR>פעמים  והיו  לך  ימי<BR>שבע  שבתת  השנים<BR>תשע  וארבעים  שנה׃
והעברת  שופר  תרועה  <BR>בחדש  השבעי  בעשור<BR>לחדש  ביום  הכפרים<BR>תעבירו  שופר<BR>בכל־ארצכם׃
וקדשתם  את  שנת  <BR>החמשים  שנה  וקראתם<BR>דרור  בארץ<BR>לכל־ישביה  יובל<BR>הוא  תהיה  לכם<BR>ושבתם  איש<BR>אל־אחזתו  ואיש<BR>אל־משפחתו  תשבו׃
יובל  הוא  שנת  <BR>החמשים  שנה  תהיה<BR>לכם  לא  תזרעו  ולא<BR>תקצרו  את־  ספיחיה<BR>ולא  תבצרו<BR>את־נזריה׃
כי  יובל  הוא  קדש  <BR>תהיה  לכם  מן־השדה<BR>תאכלו  את־תבואתה׃
בשנת  היובל  הזאת  <BR>תשבו  איש<BR>אל־אחזתו׃
וכי־תמכרו  ממכר  <BR>לעמיתך  או  קנה  מיד<BR>עמיתך  אל־תונו  איש<BR>את־אחיו׃
במספר  שנים  אחר  <BR>היובל  תקנה  מאת<BR>עמיתך  במספר<BR>שני־תבואת<BR>ימכר־לך׃
לפי  רב  השנים  תרבה  <BR>מקנתו  ולפי  מעט<BR>השנים  תמעיט  מקנתו<BR>כי  מספר  תבואת  הוא<BR>מכר  לך׃
ולא  תונו  איש  <BR>את־עמיתו  ויראת<BR>מאלהיך  כי  אני<BR>יהוה  אלהיכם׃
ועשיתם  את־חקתי  <BR>ואת־משפטי  תשמרו<BR>ועשיתם  אתם  וישבתם<BR>על־הארץ  לבטח׃
ונתנה  הארץ  פריה  <BR>ואכלתם  לשבע<BR>וישבתם  לבטח  עליה׃
וכי  תאמרו  מה־נאכל  <BR>בשנה  השביעת  הן  לא<BR>נזרע  ולא  נאסף  את־<BR>תבואתנו׃
וצויתי  את־ברכתי  <BR>לכם  בשנה  הששית<BR>ועשת  את־התבואה<BR>לשלש  השנים׃
וזרעתם  את  השנה  <BR>השמינת  ואכלתם<BR>מן־התבואה  ישן  עד<BR>השנה  התשיעת  עד־<BR>בוא  תבואתה  תאכלו<BR>ישן׃
והארץ  לא  תמכר  <BR>לצמתת  כי־לי  הארץ<BR>כי־גרים  ותושבים<BR>אתם  עמדי׃
ובכל  ארץ  אחזתכם  <BR>גאלה  תתנו  לארץ׃
כי־ימוך  אחיך  ומכר  <BR>מאחזתו  ובא  גאלו<BR>הקרב  אליו  וגאל  את<BR>ממכר  אחיו׃
ואיש  כי  לא  <BR>יהיה־לו  גאל<BR>והשיגה  ידו  ומצא<BR>כדי  גאלתו׃
וחשב  את־שני  ממכרו  <BR>והשיב  את־העדף<BR>לאיש  אשר  מכר־לו<BR>ושב  לאחזתו׃
ואם  לא־מצאה  ידו  <BR>די  השיב  לו  והיה<BR>ממכרו  ביד  הקנה<BR>אתו  עד  שנת  היובל<BR>ויצא  ביבל  ושב<BR>לאחזתו׃
ואיש  כי־ימכר  <BR>בית־מושב  עיר  חומה<BR>והיתה  גאלתו  עד־תם<BR>שנת  ממכרו  ימים<BR>תהיה  גאלתו׃
ואם  לא־יגאל  <BR>עד־מלאת  לו  שנה<BR>תמימה  וקם  הבית<BR>אשר־בעיר  אשר־לא<BR>חמה  לצמיתת  לקנה<BR>אתו  לדרתיו  לא  יצא<BR>ביבל׃
ובתי  החצרים  אשר  <BR>אין־להם  חמה  סביב<BR>על־שדה  הארץ  יחשב<BR>גאלה  תהיה־  לו<BR>וביבל  יצא׃
וערי  הלוים  בתי  <BR>ערי  אחזתם  גאלת<BR>עולם  תהיה  ללוים׃
ואשר  יגאל  <BR>מן־הלוים  ויצא<BR>ממכר־בית  ועיר<BR>אחזתו  ביבל  כי  בתי<BR>ערי  הלוים  הוא<BR>אחזתם  בתוך  בני<BR>ישראל׃
ושדה  מגרש  עריהם  <BR>לא  ימכר  כי־אחזת<BR>עולם  הוא  להם׃
וכי־ימוך  אחיך  <BR>ומטה  ידו  עמך<BR>והחזקת  בו  גר<BR>ותושב  וחי  עמך׃
אל־תקח  מאתו  נשך  <BR>ותרבית  ויראת<BR>מאלהיך  וחי  אחיך<BR>עמך׃
את־כספך  לא־תתן  לו  <BR>בנשך  ובמרבית<BR>לא־תתן  אכלך׃
אני  יהוה  אלהיכם  <BR>אשר־הוצאתי  אתכם<BR>מארץ  מצרים  לתת<BR>לכם  את־ארץ  כנען<BR>להיות  לכם  לאלהים׃
וכי־ימוך  אחיך  עמך  <BR>ונמכר־לך  לא־תעבד<BR>בו  עבדת  עבד׃
כשכיר  כתושב  יהיה  <BR>עמך  עד־שנת  היבל<BR>יעבד  עמך׃
ויצא  מעמך  הוא  <BR>ובניו  עמו  ושב<BR>אל־משפחתו<BR>ואל־אחזת  אבתיו<BR>ישוב׃
כי־עבדי  הם  <BR>אשר־הוצאתי  אתם<BR>מארץ  מצרים  לא<BR>ימכרו  ממכרת  עבד׃
לא־תרדה  בו  בפרך  <BR>ויראת  מאלהיך׃
ועבדך  ואמתך  אשר  <BR>יהיו־לך  מאת  הגוים<BR>אשר  סביבתיכם  מהם<BR>תקנו  עבד  ואמה׃
וגם  מבני  התושבים  <BR>הגרים  עמכם  מהם<BR>תקנו  וממשפחתם  אשר<BR>עמכם  אשר  הולידו<BR>בארצכם  והיו  לכם<BR>לאחזה׃
והתנחלתם  אתם  <BR>לבניכם  אחריכם<BR>לרשת  אחזה  לעלם<BR>בהם  תעבדו  ובאחיכם<BR>בני־ישראל  איש<BR>באחיו  לא־תרדה  בו<BR>בפרך׃
וכי  תשיג  יד  גר  <BR>ותושב  עמך  ומך<BR>אחיך  עמו  ונמכר<BR>לגר  תושב  עמך  או<BR>לעקר  משפחת  גר׃
אחרי  נמכר  גאלה  <BR>תהיה־לו  אחד  מאחיו<BR>יגאלנו׃
או־דדו  או  בן־דדו  <BR>יגאלנו  או־משאר<BR>בשרו  ממשפחתו<BR>יגאלנו  או־השיגה<BR>ידו  ונגאל׃
וחשב  עם־קנהו  משנת  <BR>המכרו  לו  עד  שנת<BR>היבל  והיה  כסף<BR>ממכרו  במספר  שנים<BR>כימי  שכיר  יהיה<BR>עמו׃
אם־עוד  רבות  בשנים  <BR>לפיהן  ישיב  גאלתו<BR>מכסף  מקנתו׃
ואם־מעט  נשאר  <BR>בשנים  עד־שנת  היבל<BR>וחשב־לו  כפי  שניו<BR>ישיב  את־  גאלתו׃
כשכיר  שנה  בשנה  <BR>יהיה  עמו  לא־ירדנו<BR>בפרך  לעיניך׃
ואם־לא  יגאל  באלה  <BR>ויצא  בשנת  היבל<BR>הוא  ובניו  עמו׃
כי־לי  בני־ישראל  <BR>עבדים  עבדי  הם<BR>אשר־הוצאתי  אותם<BR>מארץ  מצרים  אני<BR>יהוה  אלהיכם׃
