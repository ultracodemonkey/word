לא־תעשו  לכם  אלילם  <BR>ופסל  ומצבה<BR>לא־תקימו  לכם  ואבן<BR>משכית  לא  תתנו<BR>בארצכם  להשתחות<BR>עליה  כי  אני  יהוה<BR>אלהיכם׃
את־שבתתי  תשמרו  <BR>ומקדשי  תיראו  אני<BR>יהוה׃
אם־בחקתי  תלכו  <BR>ואת־מצותי  תשמרו<BR>ועשיתם  אתם׃
ונתתי  גשמיכם  בעתם  <BR>ונתנה  הארץ  יבולה<BR>ועץ  השדה  יתן<BR>פריו׃
והשיג  לכם  דיש  <BR>את־בציר  ובציר<BR>ישיג  את־זרע<BR>ואכלתם  לחמכם  לשבע<BR>וישבתם  לבטח<BR>בארצכם׃
ונתתי  שלום  בארץ  <BR>ושכבתם  ואין  מחריד<BR>והשבתי  חיה  רעה<BR>מן־הארץ  וחרב<BR>לא־תעבר  בארצכם׃
ורדפתם  את־איביכם  <BR>ונפלו  לפניכם<BR>לחרב׃
ורדפו  מכם  חמשה  <BR>מאה  ומאה  מכם  רבבה<BR>ירדפו  ונפלו<BR>איביכם  לפניכם<BR>לחרב׃
ופניתי  אליכם  <BR>והפריתי  אתכם<BR>והרביתי  אתכם<BR>והקימתי  את־בריתי<BR>אתכם׃
ואכלתם  ישן  נושן  <BR>וישן  מפני  חדש<BR>תוציאו׃
ונתתי  משכני  <BR>בתוככם  ולא־תגעל<BR>נפשי  אתכם׃
והתהלכתי  בתוככם  <BR>והייתי  לכם  לאלהים<BR>ואתם  תהיו־לי  לעם׃
אני  יהוה  אלהיכם  <BR>אשר  הוצאתי  אתכם<BR>מארץ  מצרים  מהית<BR>להם  עבדים  ואשבר<BR>מטת  עלכם  ואולך<BR>אתכם  קוממיות׃
ואם־לא  תשמעו  לי  <BR>ולא  תעשו  את<BR>כל־המצות  האלה׃
ואם־בחקתי  תמאסו  <BR>ואם  את־משפטי  תגעל<BR>נפשכם  לבלתי  עשות<BR>את־כל־  מצותי<BR>להפרכם  את־בריתי׃
אף־אני  אעשה־זאת  <BR>לכם  והפקדתי  עליכם<BR>בהלה  את־השחפת<BR>ואת־הקדחת  מכלות<BR>עינים  ומדיבת  נפש<BR>וזרעתם  לריק  זרעכם<BR>ואכלהו  איביכם׃
ונתתי  פני  בכם  <BR>ונגפתם  לפני<BR>איביכם  ורדו  בכם<BR>שנאיכם  ונסתם<BR>ואין־  רדף  אתכם׃
ואם־עד־אלה  לא  <BR>תשמעו  לי  ויספתי<BR>ליסרה  אתכם  שבע<BR>על־חטאתיכם׃
ושברתי  את־גאון  <BR>עזכם  ונתתי<BR>את־שמיכם  כברזל<BR>ואת־ארצכם  כנחשה׃
ותם  לריק  כחכם  <BR>ולא־תתן  ארצכם<BR>את־יבולה  ועץ  הארץ<BR>לא  יתן  פריו׃
ואם־תלכו  עמי  קרי  <BR>ולא  תאבו  לשמע  לי<BR>ויספתי  עליכם  מכה<BR>שבע  כחטאתיכם׃
והשלחתי  בכם  <BR>את־חית  השדה  ושכלה<BR>אתכם  והכריתה<BR>את־בהמתכם  והמעיטה<BR>אתכם  ונשמו<BR>דרכיכם׃
ואם־באלה  לא  תוסרו  <BR>לי  והלכתם  עמי<BR>קרי׃
והלכתי  אף־אני  <BR>עמכם  בקרי  והכיתי<BR>אתכם  גם־אני  שבע<BR>על־חטאתיכם׃
והבאתי  עליכם  חרב  <BR>נקמת  נקם־ברית<BR>ונאספתם  אל־עריכם<BR>ושלחתי  דבר  בתוככם<BR>ונתתם  ביד־אויב׃
בשברי  לכם  מטה־לחם  <BR>ואפו  עשר  נשים<BR>לחמכם  בתנור  אחד<BR>והשיבו  לחמכם<BR>במשקל  ואכלתם  ולא<BR>תשבעו׃
ואם־בזאת  לא  תשמעו  <BR>לי  והלכתם  עמי<BR>בקרי׃
והלכתי  עמכם  <BR>בחמת־קרי  ויסרתי<BR>אתכם  אף־אני  שבע<BR>על־חטאתיכם׃
ואכלתם  בשר  בניכם  <BR>ובשר  בנתיכם<BR>תאכלו׃
והשמדתי  את־במתיכם  <BR>והכרתי  את־חמניכם<BR>ונתתי  את־פגריכם<BR>על־פגרי  גלוליכם<BR>וגעלה  נפשי  אתכם׃
ונתתי  את־עריכם  <BR>חרבה  והשמותי<BR>את־מקדשיכם  ולא<BR>אריח  בריח  ניחחכם׃
והשמתי  אני  <BR>את־הארץ  ושממו<BR>עליה  איביכם<BR>הישבים  בה׃
ואתכם  אזרה  בגוים  <BR>והריקתי  אחריכם<BR>חרב  והיתה  ארצכם<BR>שממה  ועריכם  יהיו<BR>חרבה׃
אז  תרצה  הארץ  <BR>את־שבתתיה  כל  ימי<BR>השמה  ואתם  בארץ<BR>איביכם  אז  תשבת<BR>הארץ  והרצת<BR>את־שבתתיה׃
כל־ימי  השמה  תשבת  <BR>את  אשר  לא־שבתה<BR>בשבתתיכם  בשבתכם<BR>עליה׃
והנשארים  בכם  <BR>והבאתי  מרך  בלבבם<BR>בארצת  איביהם  ורדף<BR>אתם  קול  עלה  נדף<BR>ונסו  מנסת־חרב<BR>ונפלו  ואין  רדף׃
וכשלו  איש־באחיו  <BR>כמפני־חרב  ורדף<BR>אין  ולא־תהיה  לכם<BR>תקומה  לפני<BR>איביכם׃
ואבדתם  בגוים  <BR>ואכלה  אתכם  ארץ<BR>איביכם׃
והנשארים  בכם  ימקו  <BR>בעונם  בארצת<BR>איביכם  ואף  בעונת<BR>אבתם  אתם  ימקו׃
והתודו  את־עונם  <BR>ואת־עון  אבתם<BR>במעלם  אשר  מעלו־בי<BR>ואף  אשר־הלכו  עמי<BR>בקרי׃
אף־אני  אלך  עמם  <BR>בקרי  והבאתי  אתם<BR>בארץ  איביהם  או־אז<BR>יכנע  לבבם  הערל<BR>ואז  ירצו  את־עונם׃
וזכרתי  את־בריתי  <BR>יעקוב  ואף<BR>את־בריתי  יצחק  ואף<BR>את־בריתי  אברהם<BR>אזכר  והארץ  אזכר׃
והארץ  תעזב  מהם  <BR>ותרץ  את־שבתתיה<BR>בהשמה  מהם  והם<BR>ירצו  את־עונם  יען<BR>וביען  במשפטי  מאסו<BR>ואת־חקתי  געלה<BR>נפשם׃
ואף־גם־זאת  בהיותם  <BR>בארץ  איביהם<BR>לא־מאסתים<BR>ולא־געלתים  לכלתם<BR>להפר  בריתי  אתם  כי<BR>אני  יהוה  אלהיהם׃
וזכרתי  להם  ברית  <BR>ראשנים  אשר<BR>הוצאתי־אתם  מארץ<BR>מצרים  לעיני  הגוים<BR>להיות  להם  לאלהים<BR>אני  יהוה׃
אלה  החקים  <BR>והמשפטים  והתורת<BR>אשר  נתן  יהוה  בינו<BR>ובין  בני  ישראל<BR>בהר  סיני  ביד־משה׃
