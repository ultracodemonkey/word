משא  צר  הילילו  <BR>אניות  תרשיש<BR>כי־שדד  מבית  מבוא<BR>מארץ  כתים  נגלה־<BR>למו׃
דמו  ישבי  אי  סחר  <BR>צידון  עבר  ים<BR>מלאוך׃
ובמים  רבים  זרע  <BR>שחר  קציר  יאור<BR>תבואתה  ותהי  סחר<BR>גוים׃
בושי  צידון  כי־אמר  <BR>ים  מעוז  הים  לאמר<BR>לא־חלתי  ולא־ילדתי<BR>ולא  גדלתי  בחורים<BR>רוממתי  בתולות׃
כאשר־שמע  למצרים  <BR>יחילו  כשמע  צר׃
עברו  תרשישה  <BR>הילילו  ישבי  אי׃
הזאת  לכם  עליזה  <BR>מימי־קדם  קדמתה<BR>יבלוה  רגליה  מרחוק<BR>לגור׃
מי  יעץ  זאת  על־צר  <BR>המעטירה  אשר  סחריה<BR>שרים  כנעניה<BR>נכבדי־ארץ׃
יהוה  צבאות  יעצה  <BR>לחלל  גאון  כל־צבי<BR>להקל<BR>כל־נכבדי־ארץ׃
עברי  ארצך  כיאר  <BR>בת־תרשיש  אין  מזח<BR>עוד׃
ידו  נטה  על־הים  <BR>הרגיז  ממלכות  יהוה<BR>צוה  אל־כנען  לשמד<BR>מעזניה׃
ויאמר  לא־תוסיפי  <BR>עוד  לעלוז  המעשקה<BR>בתולת  בת־צידון<BR>כתיים  קומי  עברי<BR>גם־שם  לא־ינוח  לך׃
הן  ארץ  כשדים  זה  <BR>העם  לא  היה  אשור<BR>יסדה  לציים  הקימו<BR>בחיניו  עררו<BR>ארמנותיה  שמה<BR>למפלה׃
הילילו  אניות  <BR>תרשיש  כי  שדד<BR>מעזכן׃
והיה  ביום  ההוא  <BR>ונשכחת  צר  שבעים<BR>שנה  כימי  מלך  אחד<BR>מקץ  שבעים  שנה<BR>יהיה  לצר  כשירת<BR>הזונה׃
קחי  כנור  סבי  עיר  <BR>זונה  נשכחה  היטיבי<BR>נגן  הרבי־שיר  למען<BR>תזכרי׃
והיה  מקץ  שבעים  <BR>שנה  יפקד  יהוה<BR>את־צר  ושבה  לאתננה<BR>וזנתה  את־כל־<BR>ממלכות  הארץ<BR>על־פני  האדמה׃
והיה  סחרה  ואתננה  <BR>קדש  ליהוה  לא  יאצר<BR>ולא  יחסן  כי<BR>לישבים  לפני  יהוה<BR>יהיה  סחרה  לאכל<BR>לשבעה  ולמכסה<BR>עתיק׃
