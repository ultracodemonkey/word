למען  ציון  לא  אחשה  <BR>ולמען  ירושלם  לא<BR>אשקוט  עד־יצא  כנגה<BR>צדקה  וישועתה<BR>כלפיד  יבער׃
וראו  גוים  צדקך  <BR>וכל־מלכים  כבודך<BR>וקרא  לך  שם  חדש<BR>אשר  פי  יהוה<BR>יקבנו׃
והיית  עטרת  תפארת  <BR>ביד־יהוה  וצנוף<BR>מלוכה  בכף־אלהיך׃
לא־יאמר  לך  עוד  <BR>עזובה  ולארצך<BR>לא־יאמר  עוד  שממה<BR>כי  לך  יקרא  חפצי־<BR>בה  ולארצך  בעולה<BR>כי־חפץ  יהוה  בך<BR>וארצך  תבעל׃
כי־יבעל  בחור  <BR>בתולה  יבעלוך  בניך<BR>ומשוש  חתן  על־כלה<BR>ישיש  עליך  אלהיך׃
על־חומתיך  ירושלם  <BR>הפקדתי  שמרים<BR>כל־היום  וכל־הלילה<BR>תמיד  לא  יחשו<BR>המזכרים  את־יהוה<BR>אל־דמי  לכם׃
ואל־תתנו  דמי  לו  <BR>עד־יכונן  ועד־ישים<BR>את־ירושלם  תהלה<BR>בארץ׃
נשבע  יהוה  בימינו  <BR>ובזרוע  עזו  אם־אתן<BR>את־דגנך  עוד  מאכל<BR>לאיביך  ואם־ישתו<BR>בני־נכר  תירושך<BR>אשר  יגעת  בו׃
כי  מאספיו  יאכלהו  <BR>והללו  את־יהוה<BR>ומקבציו  ישתהו<BR>בחצרות  קדשי׃
עברו  עברו  בשערים  <BR>פנו  דרך  העם  סלו<BR>סלו  המסלה  סקלו<BR>מאבן  הרימו  נס<BR>על־העמים׃
הנה  יהוה  השמיע  <BR>אל־קצה  הארץ  אמרו<BR>לבת־ציון  הנה  ישעך<BR>בא  הנה  שכרו  אתו<BR>ופעלתו  לפניו׃
וקראו  להם  עם־הקדש  <BR>גאולי  יהוה  ולך<BR>יקרא  דרושה  עיר  לא<BR>נעזבה׃
