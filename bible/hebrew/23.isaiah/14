כי  ירחם  יהוה  <BR>את־יעקב  ובחר  עוד<BR>בישראל  והניחם<BR>על־אדמתם  ונלוה<BR>הגר  עליהם  ונספחו<BR>על־בית  יעקב׃
ולקחום  עמים  <BR>והביאום  אל־מקומם<BR>והתנחלום<BR>בית־ישראל  על  אדמת<BR>יהוה  לעבדים<BR>ולשפחות  והיו  שבים<BR>לשביהם  ורדו<BR>בנגשיהם׃
והיה  ביום  הניח  <BR>יהוה  לך  מעצבך<BR>ומרגזך  ומן־העבדה<BR>הקשה  אשר  עבד־  בך׃
ונשאת  המשל  הזה  <BR>על־מלך  בבל  ואמרת<BR>איך  שבת  נגש  שבתה<BR>מדהבה׃
שבר  יהוה  מטה  <BR>רשעים  שבט  משלים׃
מכה  עמים  בעברה  <BR>מכת  בלתי  סרה  רדה<BR>באף  גוים  מרדף  בלי<BR>חשך׃
נחה  שקטה  כל־הארץ  <BR>פצחו  רנה׃
גם־ברושים  שמחו  לך  <BR>ארזי  לבנון  מאז<BR>שכבת  לא־יעלה  הכרת<BR>עלינו׃
שאול  מתחת  רגזה  לך  <BR>לקראת  בואך  עורר<BR>לך  רפאים  כל־עתודי<BR>ארץ  הקים  מכסאותם<BR>כל  מלכי  גוים׃
כלם  יענו  ויאמרו  <BR>אליך  גם־אתה  חלית<BR>כמונו  אלינו<BR>נמשלת׃
הורד  שאול  גאונך  <BR>המית  נבליך  תחתיך<BR>יצע  רמה  ומכסיך<BR>תולעה׃
איך  נפלת  משמים  <BR>הילל  בן־שחר  נגדעת<BR>לארץ  חולש<BR>על־גוים׃
ואתה  אמרת  בלבבך  <BR>השמים  אעלה  ממעל<BR>לכוכבי־אל  ארים<BR>כסאי  ואשב  בהר־<BR>מועד  בירכתי  צפון׃
אעלה  על־במתי  עב  <BR>אדמה  לעליון׃
אך  אל־שאול  תורד  <BR>אל־ירכתי־בור׃
ראיך  אליך  ישגיחו  <BR>אליך  יתבוננו  הזה<BR>האיש  מרגיז  הארץ<BR>מרעיש  ממלכות׃
שם  תבל  כמדבר  <BR>ועריו  הרס  אסיריו<BR>לא־פתח  ביתה׃
כל־מלכי  גוים  כלם  <BR>שכבו  בכבוד  איש<BR>בביתו׃
ואתה  השלכת  מקברך  <BR>כנצר  נתעב  לבוש<BR>הרגים  מטעני  חרב<BR>יורדי  אל־<BR>אבני־בור  כפגר<BR>מובס׃
לא־תחד  אתם  בקבורה  <BR>כי־ארצך  שחת  עמך<BR>הרגת  לא־יקרא<BR>לעולם  זרע  מרעים׃
הכינו  לבניו  מטבח  <BR>בעון  אבותם<BR>בל־יקמו  וירשו  ארץ<BR>ומלאו  פני־תבל<BR>ערים׃
וקמתי  עליהם  נאם  <BR>יהוה  צבאות  והכרתי<BR>לבבל  שם  ושאר  ונין<BR>ונכד  נאם־  יהוה׃
ושמתיה  למורש  קפד  <BR>ואגמי־מים<BR>וטאטאתיה  במטאטא<BR>השמד  נאם  יהוה<BR>צבאות׃
נשבע  יהוה  צבאות  <BR>לאמר  אם־לא  כאשר<BR>דמיתי  כן  היתה<BR>וכאשר  יעצתי  היא<BR>תקום׃
לשבר  אשור  בארצי  <BR>ועל־הרי  אבוסנו<BR>וסר  מעליהם  עלו<BR>וסבלו  מעל  שכמו<BR>יסור׃
זאת  העצה  היעוצה  <BR>על־כל־הארץ  וזאת<BR>היד  הנטויה<BR>על־כל־הגוים׃
כי־יהוה  צבאות  יעץ  <BR>ומי  יפר  וידו<BR>הנטויה  ומי<BR>ישיבנה׃
בשנת־מות  המלך  אחז  <BR>היה  המשא  הזה׃
אל־תשמחי  פלשת  כלך  <BR>כי  נשבר  שבט  מכך<BR>כי־משרש  נחש  יצא<BR>צפע  ופריו  שרף<BR>מעופף׃
ורעו  בכורי  דלים  <BR>ואביונים  לבטח<BR>ירבצו  והמתי  ברעב<BR>שרשך  ושאריתך<BR>יהרג׃
הילילי  שער  <BR>זעקי־עיר  נמוג<BR>פלשת  כלך  כי  מצפון<BR>עשן  בא  ואין  בודד<BR>במועדיו׃
ומה־יענה  <BR>מלאכי־גוי  כי  יהוה<BR>יסד  ציון  ובה  יחסו<BR>עניי  עמו׃
