נחמו  נחמו  עמי  <BR>יאמר  אלהיכם׃
דברו  על־לב  ירושלם  <BR>וקראו  אליה  כי<BR>מלאה  צבאה  כי  נרצה<BR>עונה  כי  לקחה  מיד<BR>יהוה  כפלים<BR>בכל־חטאתיה׃
קול  קורא  במדבר  <BR>פנו  דרך  יהוה  ישרו<BR>בערבה  מסלה<BR>לאלהינו׃
כל־גיא  ינשא  <BR>וכל־הר  וגבעה<BR>ישפלו  והיה  העקב<BR>למישור  והרכסים<BR>לבקעה׃
ונגלה  כבוד  יהוה  <BR>וראו  כל־בשר  יחדו<BR>כי  פי  יהוה  דבר׃
קול  אמר  קרא  ואמר  <BR>מה  אקרא  כל־הבשר<BR>חציר  וכל־חסדו<BR>כציץ  השדה׃
יבש  חציר  נבל  ציץ  <BR>כי  רוח  יהוה  נשבה<BR>בו  אכן  חציר  העם׃
יבש  חציר  נבל  ציץ  <BR>ודבר־אלהינו  יקום<BR>לעולם׃
על  הר־גבה  עלי־לך  <BR>מבשרת  ציון  הרימי<BR>בכח  קולך  מבשרת<BR>ירושלם  הרימי<BR>אל־תיראי  אמרי<BR>לערי  יהודה  הנה<BR>אלהיכם׃
הנה  אדני  יהוה  <BR>בחזק  יבוא  וזרעו<BR>משלה  לו  הנה  שכרו<BR>אתו  ופעלתו  לפניו׃
כרעה  עדרו  ירעה  <BR>בזרעו  יקבץ  טלאים<BR>ובחיקו  ישא  עלות<BR>ינהל׃
מי־מדד  בשעלו  מים  <BR>ושמים  בזרת  תכן<BR>וכל  בשלש  עפר  הארץ<BR>ושקל  בפלס  הרים<BR>וגבעות  במאזנים׃
מי־תכן  את־רוח  <BR>יהוה  ואיש  עצתו<BR>יודיענו׃
את־מי  נועץ  <BR>ויבינהו  וילמדהו<BR>בארח  משפט  וילמדהו<BR>דעת  ודרך  תבונות<BR>יודיענו׃
הן  גוים  כמר  מדלי  <BR>וכשחק  מאזנים<BR>נחשבו  הן  איים  כדק<BR>יטול׃
ולבנון  אין  די  בער  <BR>וחיתו  אין  די<BR>עולה׃
כל־הגוים  כאין  <BR>נגדו  מאפס  ותהו<BR>נחשבו־לו׃
ואל־מי  תדמיון  אל  <BR>ומה־דמות  תערכו<BR>לו׃
הפסל  נסך  חרש  וצרף  <BR>בזהב  ירקענו<BR>ורתקות  כסף  צורף׃
המסכן  תרומה  עץ  <BR>לא־ירקב  יבחר  חרש<BR>חכם  יבקש־לו  להכין<BR>פסל  לא  ימוט׃
הלוא  תדעו  הלוא  <BR>תשמעו  הלוא  הגד<BR>מראש  לכם  הלוא<BR>הבינתם  מוסדות<BR>הארץ׃
הישב  על־חוג  הארץ  <BR>וישביה  כחגבים<BR>הנוטה  כדק  שמים<BR>וימתחם  כאהל  לשבת׃
הנותן  רוזנים  לאין  <BR>שפטי  ארץ  כתהו<BR>עשה׃
אף  בל־נטעו  אף  <BR>בל־זרעו  אף  בל־שרש<BR>בארץ  גזעם  וגם־נשף<BR>בהם  ויבשו  וסערה<BR>כקש  תשאם׃
ואל־מי  תדמיוני  <BR>ואשוה  יאמר  קדוש׃
שאו־מרום  עיניכם  <BR>וראו  מי־ברא  אלה<BR>המוציא  במספר  צבאם<BR>לכלם  בשם  יקרא  מרב<BR>אונים  ואמיץ  כח<BR>איש  לא  נעדר׃
למה  תאמר  יעקב  <BR>ותדבר  ישראל  נסתרה<BR>דרכי  מיהוה  ומאלהי<BR>משפטי  יעבור׃
הלוא  ידעת  אם־לא  <BR>שמעת  אלהי  עולם<BR>יהוה  בורא  קצות<BR>הארץ  לא  ייעף  ולא<BR>ייגע  אין  חקר<BR>לתבונתו׃
נתן  ליעף  כח  ולאין  <BR>אונים  עצמה  ירבה׃
ויעפו  נערים  ויגעו  <BR>ובחורים  כשול<BR>יכשלו׃
וקוי  יהוה  יחליפו  <BR>כח  יעלו  אבר<BR>כנשרים  ירוצו  ולא<BR>ייגעו  ילכו  ולא<BR>ייעפו׃
