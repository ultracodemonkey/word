כי  הנה  האדון  יהוה  <BR>צבאות  מסיר<BR>מירושלם  ומיהודה<BR>משען  ומשענה  כל<BR>משען־לחם  וכל<BR>משען־מים׃
גבור  ואיש  מלחמה  <BR>שופט  ונביא  וקסם<BR>וזקן׃
שר־חמשים  ונשוא  <BR>פנים  ויועץ  וחכם<BR>חרשים  ונבון  לחש׃
ונתתי  נערים  שריהם  <BR>ותעלולים<BR>ימשלו־בם׃
ונגש  העם  איש  באיש  <BR>ואיש  ברעהו  ירהבו<BR>הנער  בזקן  והנקלה<BR>בנכבד׃
כי־יתפש  איש  באחיו  <BR>בית  אביו  שמלה  לכה<BR>קצין  תהיה־לנו<BR>והמכשלה  הזאת  תחת<BR>ידך׃
ישא  ביום  ההוא  <BR>לאמר  לא־אהיה  חבש<BR>ובביתי  אין  לחם<BR>ואין  שמלה  לא<BR>תשימני  קצין  עם׃
כי  כשלה  ירושלם  <BR>ויהודה  נפל<BR>כי־לשונם  ומעלליהם<BR>אל־יהוה  למרות  עני<BR>כבודו׃
הכרת  פניהם  ענתה  <BR>בם  וחטאתם  כסדם<BR>הגידו  לא  כחדו  אוי<BR>לנפשם  כי־  גמלו<BR>להם  רעה׃
אמרו  צדיק  כי־טוב  <BR>כי־פרי  מעלליהם<BR>יאכלו׃
אוי  לרשע  רע  <BR>כי־גמול  ידיו  יעשה<BR>לו׃
עמי  נגשיו  מעולל  <BR>ונשים  משלו  בו  עמי<BR>מאשריך  מתעים  ודרך<BR>ארחתיך  בלעו׃
נצב  לריב  יהוה  <BR>ועמד  לדין  עמים׃
יהוה  במשפט  יבוא  <BR>עם־זקני  עמו  ושריו<BR>ואתם  בערתם  הכרם<BR>גזלת  העני  בבתיכם׃
מלכם  תדכאו  עמי  <BR>ופני  עניים  תטחנו<BR>נאם־אדני  יהוה<BR>צבאות׃
ויאמר  יהוה  יען  כי  <BR>גבהו  בנות  ציון<BR>ותלכנה  נטוות  גרון<BR>ומשקרות  עינים<BR>הלוך  וטפף  תלכנה<BR>וברגליהם  תעכסנה׃
ושפח  אדני  קדקד  <BR>בנות  ציון  ויהוה<BR>פתהן  יערה׃
ביום  ההוא  יסיר  <BR>אדני  את  תפארת<BR>העכסים  והשביסים<BR>והשהרנים׃
הנטיפות  והשירות  <BR>והרעלות׃
הפארים  והצעדות  <BR>והקשרים  ובתי  הנפש<BR>והלחשים׃
הטבעות  ונזמי  האף׃  
המחלצות  והמעטפות  <BR>והמטפחות<BR>והחריטים׃
והגלינים  והסדינים  <BR>והצניפות<BR>והרדידים׃
והיה  תחת  בשם  מק  <BR>יהיה  ותחת  חגורה<BR>נקפה  ותחת  מעשה<BR>מקשה  קרחה  ותחת<BR>פתיגיל  מחגרת  שק<BR>כי־תחת  יפי׃
מתיך  בחרב  יפלו  <BR>וגבורתך  במלחמה׃
ואנו  ואבלו  פתחיה  <BR>ונקתה  לארץ  תשב׃
