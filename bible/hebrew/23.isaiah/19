משא  מצרים  הנה  <BR>יהוה  רכב  על־עב  קל<BR>ובא  מצרים  ונעו<BR>אלילי  מצרים  מפניו<BR>ולבב  מצרים  ימס<BR>בקרבו׃
וסכסכתי  מצרים  <BR>במצרים  ונלחמו<BR>איש־באחיו  ואיש<BR>ברעהו  עיר  בעיר<BR>ממלכה  בממלכה׃
ונבקה  רוח־מצרים  <BR>בקרבו  ועצתו  אבלע<BR>ודרשו  אל־האלילים<BR>ואל־האטים<BR>ואל־האבות<BR>ואל־הידענים׃
וסכרתי  את־מצרים  <BR>ביד  אדנים  קשה<BR>ומלך  עז  ימשל־בם<BR>נאם  האדון  יהוה<BR>צבאות׃
ונשתו־מים  מהים  <BR>ונהר  יחרב  ויבש׃
והאזניחו  נהרות  <BR>דללו  וחרבו  יארי<BR>מצור  קנה  וסוף<BR>קמלו׃
ערות  על־יאור  <BR>על־פי  יאור  וכל<BR>מזרע  יאור  ייבש<BR>נדף  ואיננו׃
ואנו  הדיגים  ואבלו  <BR>כל־משליכי  ביאור<BR>חכה  ופרשי  מכמרת<BR>על־פני־מים  אמללו׃
ובשו  עבדי  פשתים  <BR>שריקות  וארגים<BR>חורי׃
והיו  שתתיה  מדכאים  <BR>כל־עשי  שכר<BR>אגמי־נפש׃
אך־אולים  שרי  צען  <BR>חכמי  יעצי  פרעה<BR>עצה  נבערה  איך<BR>תאמרו  אל־פרעה<BR>בן־חכמים  אני<BR>בן־מלכי־קדם׃
אים  אפוא  חכמיך  <BR>ויגידו  נא  לך<BR>וידעו  מה־יעץ  יהוה<BR>צבאות  על־  מצרים׃
נואלו  שרי  צען  <BR>נשאו  שרי  נף  התעו<BR>את־מצרים  פנת<BR>שבטיה׃
יהוה  מסך  בקרבה  <BR>רוח  עועים  והתעו<BR>את־מצרים<BR>בכל־מעשהו  כהתעות<BR>שכור  בקיאו׃
ולא־יהיה  למצרים  <BR>מעשה  אשר  יעשה  ראש<BR>וזנב  כפה  ואגמון׃
ביום  ההוא  יהיה  <BR>מצרים  כנשים  וחרד<BR>ופחד  מפני  תנופת<BR>יד־יהוה  צבאות<BR>אשר־הוא  מניף<BR>עליו׃
והיתה  אדמת  יהודה  <BR>למצרים  לחגא  כל<BR>אשר  יזכיר  אתה<BR>אליו  יפחד  מפני<BR>עצת  יהוה  צבאות<BR>אשר־הוא  יועץ<BR>עליו׃
ביום  ההוא  יהיו  <BR>חמש  ערים  בארץ<BR>מצרים  מדברות  שפת<BR>כנען  ונשבעות<BR>ליהוה  צבאות  עיר<BR>ההרס  יאמר  לאחת׃
ביום  ההוא  יהיה  <BR>מזבח  ליהוה  בתוך<BR>ארץ  מצרים  ומצבה<BR>אצל־גבולה  ליהוה׃
והיה  לאות  ולעד  <BR>ליהוה  צבאות  בארץ<BR>מצרים  כי־יצעקו<BR>אל־יהוה  מפני<BR>לחצים  וישלח  להם<BR>מושיע  ורב  והצילם׃
ונודע  יהוה  למצרים  <BR>וידעו  מצרים<BR>את־יהוה  ביום  ההוא<BR>ועבדו  זבח  ומנחה<BR>ונדרו־נדר  ליהוה<BR>ושלמו׃
ונגף  יהוה  <BR>את־מצרים  נגף<BR>ורפוא  ושבו<BR>עד־יהוה  ונעתר  להם<BR>ורפאם׃
ביום  ההוא  תהיה  <BR>מסלה  ממצרים  אשורה<BR>ובא־אשור  במצרים<BR>ומצרים  באשור<BR>ועבדו  מצרים<BR>את־אשור׃
ביום  ההוא  יהיה  <BR>ישראל  שלישיה<BR>למצרים  ולאשור<BR>ברכה  בקרב  הארץ׃
אשר  ברכו  יהוה  <BR>צבאות  לאמר  ברוך<BR>עמי  מצרים  ומעשה<BR>ידי  אשור  ונחלתי<BR>ישראל׃
