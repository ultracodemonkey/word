בימים  ההם  חלה  <BR>חזקיהו  למות  ויבוא<BR>אליו  ישעיהו<BR>בן־אמוץ  הנביא<BR>ויאמר  אליו  כה־אמר<BR>יהוה  צו  לביתך  כי<BR>מת  אתה  ולא  תחיה׃
ויסב  חזקיהו  פניו  <BR>אל־הקיר  ויתפלל<BR>אל־יהוה׃
ויאמר  אנה  יהוה  <BR>זכר־נא  את  אשר<BR>התהלכתי  לפניך<BR>באמת  ובלב  שלם<BR>והטוב  בעיניך<BR>עשיתי  ויבך  חזקיהו<BR>בכי  גדול׃
ויהי  דבר־יהוה  <BR>אל־ישעיהו  לאמר׃
הלוך  ואמרת  <BR>אל־חזקיהו  כה־אמר<BR>יהוה  אלהי  דוד<BR>אביך  שמעתי<BR>את־תפלתך  ראיתי<BR>את־דמעתך  הנני<BR>יוסף  על־ימיך  חמש<BR>עשרה  שנה׃
ומכף  מלך־אשור  <BR>אצילך  ואת  העיר<BR>הזאת  וגנותי<BR>על־העיר  הזאת׃
וזה־לך  האות  מאת  <BR>יהוה  אשר  יעשה<BR>יהוה  את־הדבר  הזה<BR>אשר  דבר׃
הנני  משיב  את־צל  <BR>המעלות  אשר  ירדה<BR>במעלות  אחז  בשמש<BR>אחרנית  עשר  מעלות<BR>ותשב  השמש  עשר<BR>מעלות  במעלות  אשר<BR>ירדה׃
מכתב  לחזקיהו  <BR>מלך־יהודה  בחלתו<BR>ויחי  מחליו׃
אני  אמרתי  בדמי  <BR>ימי  אלכה  בשערי<BR>שאול  פקדתי  יתר<BR>שנותי׃
אמרתי  לא־אראה  יה  <BR>יה  בארץ  החיים<BR>לא־אביט  אדם  עוד<BR>עם־יושבי  חדל׃
דורי  נסע  ונגלה  <BR>מני  כאהל  רעי<BR>קפדתי  כארג  חיי<BR>מדלה  יבצעני  מיום<BR>עד־לילה  תשלימני׃
שויתי  עד־בקר  כארי  <BR>כן  ישבר  כל־עצמותי<BR>מיום  עד־לילה<BR>תשלימני׃
כסוס  עגור  כן  <BR>אצפצף  אהגה  כיונה<BR>דלו  עיני  למרום<BR>אדני  עשקה־לי<BR>ערבני׃
מה־אדבר  ואמר־לי  <BR>והוא  עשה  אדדה<BR>כל־שנותי  על־מר<BR>נפשי׃
אדני  עליהם  יחיו  <BR>ולכל־בהן  חיי  רוחי<BR>ותחלימני  והחיני׃
הנה  לשלום  מר־לי  <BR>מר  ואתה  חשקת  נפשי<BR>משחת  בלי  כי  השלכת<BR>אחרי  גוך  כל־חטאי׃
כי  לא  שאול  תודך  <BR>מות  יהללך<BR>לא־ישברו<BR>יורדי־בור<BR>אל־אמתך׃
חי  חי  הוא  יודך  <BR>כמוני  היום  אב<BR>לבנים  יודיע<BR>אל־אמתך׃
יהוה  להושיעני  <BR>ונגנותי  ננגן<BR>כל־ימי  חיינו<BR>על־בית  יהוה׃
ויאמר  ישעיהו  ישאו  <BR>דבלת  תאנים  וימרחו<BR>על־השחין  ויחי׃
ויאמר  חזקיהו  מה  <BR>אות  כי  אעלה  בית<BR>יהוה׃
