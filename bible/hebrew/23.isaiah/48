שמעו־זאת  בית־יעקב  <BR>הנקראים  בשם  ישראל<BR>וממי  יהודה  יצאו<BR>הנשבעים  בשם  יהוה<BR>ובאלהי  ישראל<BR>יזכירו  לא  באמת<BR>ולא  בצדקה׃
כי־מעיר  הקדש  <BR>נקראו  ועל־אלהי<BR>ישראל  נסמכו  יהוה<BR>צבאות  שמו׃
הראשנות  מאז  הגדתי  <BR>ומפי  יצאו  ואשמיעם<BR>פתאם  עשיתי<BR>ותבאנה׃
מדעתי  כי  קשה  אתה  <BR>וגיד  ברזל  ערפך<BR>ומצחך  נחושה׃
ואגיד  לך  מאז  בטרם  <BR>תבוא  השמעתיך<BR>פן־תאמר  עצבי  עשם<BR>ופסלי  ונסכי  צום׃
שמעת  חזה  כלה  ואתם  <BR>הלוא  תגידו<BR>השמעתיך  חדשות<BR>מעתה  ונצרות  ולא<BR>ידעתם׃
עתה  נבראו  ולא  מאז  <BR>ולפני־יום  ולא<BR>שמעתם  פן־תאמר  הנה<BR>ידעתין׃
גם  לא־שמעת  גם  לא  <BR>ידעת  גם  מאז<BR>לא־פתחה  אזנך  כי<BR>ידעתי  בגוד  תבגוד<BR>ופשע  מבטן  קרא  לך׃
למען  שמי  אאריך  <BR>אפי  ותהלתי<BR>אחטם־לך  לבלתי<BR>הכריתך׃
הנה  צרפתיך  ולא  <BR>בכסף  בחרתיך  בכור<BR>עני׃
למעני  למעני  אעשה  <BR>כי  איך  יחל  וכבודי<BR>לאחר  לא־אתן׃
שמע  אלי  יעקב  <BR>וישראל  מקראי<BR>אני־הוא  אני  ראשון<BR>אף  אני  אחרון׃
אף־ידי  יסדה  ארץ  <BR>וימיני  טפחה  שמים<BR>קרא  אני  אליהם<BR>יעמדו  יחדו׃
הקבצו  כלכם  ושמעו  <BR>מי  בהם  הגיד<BR>את־אלה  יהוה  אהבו<BR>יעשה  חפצו  בבבל<BR>וזרעו  כשדים׃
אני  אני  דברתי  <BR>אף־קראתיו  הביאתיו<BR>והצליח  דרכו׃
קרבו  אלי  שמעו־זאת  <BR>לא  מראש  בסתר<BR>דברתי  מעת  היותה<BR>שם  אני  ועתה  אדני<BR>יהוה  שלחני  ורוחו׃
כה־אמר  יהוה  גאלך  <BR>קדוש  ישראל  אני<BR>יהוה  אלהיך  מלמדך<BR>להועיל  מדריכך<BR>בדרך  תלך׃
לוא  הקשבת  למצותי  <BR>ויהי  כנהר  שלומך<BR>וצדקתך  כגלי  הים׃
ויהי  כחול  זרעך  <BR>וצאצאי  מעיך<BR>כמעתיו  לא־יכרת<BR>ולא־ישמד  שמו<BR>מלפני׃
צאו  מבבל  ברחו  <BR>מכשדים  בקול  רנה<BR>הגידו  השמיעו  זאת<BR>הוציאוה  עד־  קצה<BR>הארץ  אמרו  גאל<BR>יהוה  עבדו  יעקב׃
ולא  צמאו  בחרבות  <BR>הוליכם  מים  מצור<BR>הזיל  למו<BR>ויבקע־צור  ויזבו<BR>מים׃
אין  שלום  אמר  יהוה  <BR>לרשעים׃
