כה  אמר  יהוה  אי  זה  <BR>ספר  כריתות  אמכם<BR>אשר  שלחתיה  או  מי<BR>מנושי  אשר־  מכרתי<BR>אתכם  לו  הן<BR>בעונתיכם  נמכרתם<BR>ובפשעיכם  שלחה<BR>אמכם׃
מדוע  באתי  ואין  <BR>איש  קראתי  ואין<BR>עונה  הקצור  קצרה<BR>ידי  מפדות  ואם־<BR>אין־בי  כח  להציל<BR>הן  בגערתי  אחריב<BR>ים  אשים  נהרות<BR>מדבר  תבאש  דגתם<BR>מאין  מים  ותמת<BR>בצמא׃
אלביש  שמים  קדרות  <BR>ושק  אשים  כסותם׃
אדני  יהוה  נתן  לי  <BR>לשון  למודים  לדעת<BR>לעות  את־יעף  דבר<BR>יעיר  בבקר  בבקר<BR>יעיר  לי  אזן  לשמע<BR>כלמודים׃
אדני  יהוה  פתח־לי  <BR>אזן  ואנכי  לא<BR>מריתי  אחור  לא<BR>נסוגתי׃
גוי  נתתי  למכים  <BR>ולחיי  למרטים  פני<BR>לא  הסתרתי  מכלמות<BR>ורק׃
ואדני  יהוה  <BR>יעזר־לי  על־כן  לא<BR>נכלמתי  על־כן  שמתי<BR>פני  כחלמיש  ואדע<BR>כי־לא  אבוש׃
קרוב  מצדיקי  <BR>מי־יריב  אתי  נעמדה<BR>יחד  מי־בעל  משפטי<BR>יגש  אלי׃
הן  אדני  יהוה  <BR>יעזר־לי  מי־הוא<BR>ירשיעני  הן  כלם<BR>כבגד  יבלו  עש<BR>יאכלם׃
מי  בכם  ירא  יהוה  <BR>שמע  בקול  עבדו  אשר<BR>הלך  חשכים  ואין<BR>נגה  לו  יבטח  בשם<BR>יהוה  וישען<BR>באלהיו׃
הן  כלכם  קדחי  אש  <BR>מאזרי  זיקות  לכו<BR>באור  אשכם  ובזיקות<BR>בערתם  מידי<BR>היתה־זאת  לכם<BR>למעצבה  תשכבון׃
