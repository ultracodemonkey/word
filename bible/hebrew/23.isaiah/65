נדרשתי  ללוא  שאלו  <BR>נמצאתי  ללא  בקשני<BR>אמרתי  הנני  הנני<BR>אל־גוי  לא־  קרא<BR>בשמי׃
פרשתי  ידי  כל־היום  <BR>אל־עם  סורר  ההלכים<BR>הדרך  לא־טוב  אחר<BR>מחשבתיהם׃
העם  המכעיסים  אותי  <BR>על־פני  תמיד  זבחים<BR>בגנות  ומקטרים<BR>על־הלבנים׃
הישבים  בקברים  <BR>ובנצורים  ילינו<BR>האכלים  בשר  החזיר<BR>ופרק  פגלים  כליהם׃
האמרים  קרב  אליך  <BR>אל־תגש־בי  כי<BR>קדשתיך  אלה  עשן<BR>באפי  אש  יקדת  כל־<BR>היום׃
הנה  כתובה  לפני  לא  <BR>אחשה  כי  אם־שלמתי<BR>ושלמתי  על־חיקם׃
עונתיכם  ועונת  <BR>אבותיכם  יחדו  אמר<BR>יהוה  אשר  קטרו<BR>על־ההרים  ועל־<BR>הגבעות  חרפוני<BR>ומדתי  פעלתם  ראשנה<BR>על־חיקם׃
כה  אמר  יהוה  כאשר  <BR>ימצא  התירוש<BR>באשכול  ואמר<BR>אל־תשחיתהו  כי<BR>ברכה  בו  כן  אעשה<BR>למען  עבדי  לבלתי<BR>השחית  הכל׃
והוצאתי  מיעקב  זרע  <BR>ומיהודה  יורש  הרי<BR>וירשוה  בחירי<BR>ועבדי  ישכנו־  שמה׃
והיה  השרון  <BR>לנוה־צאן  ועמק<BR>עכור  לרבץ  בקר<BR>לעמי  אשר  דרשוני׃
ואתם  עזבי  יהוה  <BR>השכחים  את־הר  קדשי<BR>הערכים  לגד  שלחן<BR>והממלאים  למני<BR>ממסך׃
ומניתי  אתכם  לחרב  <BR>וכלכם  לטבח  תכרעו<BR>יען  קראתי  ולא<BR>עניתם  דברתי  ולא<BR>שמעתם  ותעשו  הרע<BR>בעיני  ובאשר<BR>לא־חפצתי  בחרתם׃
לכן  כה־אמר  אדני  <BR>יהוה  הנה  עבדי<BR>יאכלו  ואתם  תרעבו<BR>הנה  עבדי  ישתו<BR>ואתם  תצמאו  הנה<BR>עבדי  ישמחו  ואתם<BR>תבשו׃
הנה  עבדי  ירנו  <BR>מטוב  לב  ואתם<BR>תצעקו  מכאב  לב<BR>ומשבר  רוח  תילילו׃
והנחתם  שמכם  <BR>לשבועה  לבחירי<BR>והמיתך  אדני  יהוה<BR>ולעבדיו  יקרא  שם<BR>אחר׃
אשר  המתברך  בארץ  <BR>יתברך  באלהי  אמן<BR>והנשבע  בארץ  ישבע<BR>באלהי  אמן  כי<BR>נשכחו  הצרות<BR>הראשנות  וכי  נסתרו<BR>מעיני׃
כי־הנני  בורא  שמים  <BR>חדשים  וארץ  חדשה<BR>ולא  תזכרנה<BR>הראשנות  ולא<BR>תעלינה  על־לב׃
כי־אם־שישו  וגילו  <BR>עדי־עד  אשר  אני<BR>בורא  כי  הנני  בורא<BR>את־ירושלם  גילה<BR>ועמה  משוש׃
וגלתי  בירושלם  <BR>וששתי  בעמי<BR>ולא־ישמע  בה  עוד<BR>קול  בכי  וקול<BR>זעקה׃
לא־יהיה  משם  עוד  <BR>עול  ימים  וזקן  אשר<BR>לא־ימלא  את־ימיו<BR>כי  הנער  בן־  מאה<BR>שנה  ימות  והחוטא<BR>בן־מאה  שנה  יקלל׃
ובנו  בתים  וישבו  <BR>ונטעו  כרמים  ואכלו<BR>פרים׃
לא  יבנו  ואחר  ישב  <BR>לא  יטעו  ואחר  יאכל<BR>כי־כימי  העץ  ימי<BR>עמי  ומעשה  ידיהם<BR>יבלו  בחירי׃
לא  ייגעו  לריק  ולא  <BR>ילדו  לבהלה  כי  זרע<BR>ברוכי  יהוה  המה<BR>וצאצאיהם  אתם׃
והיה  טרם־יקראו  <BR>ואני  אענה  עוד  הם<BR>מדברים  ואני  אשמע׃
זאב  וטלה  ירעו  <BR>כאחד  ואריה  כבקר<BR>יאכל־תבן  ונחש  עפר<BR>לחמו  לא־ירעו<BR>ולא־ישחיתו  בכל־הר<BR>קדשי  אמר  יהוה׃
