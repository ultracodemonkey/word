בשנת־מות  המלך  <BR>עזיהו  ואראה<BR>את־אדני  ישב<BR>על־כסא  רם  ונשא<BR>ושוליו  מלאים<BR>את־ההיכל׃
שרפים  עמדים  ממעל  <BR>לו  שש  כנפים  שש<BR>כנפים  לאחד  בשתים<BR>יכסה  פניו  ובשתים<BR>יכסה  רגליו  ובשתים<BR>יעופף׃
וקרא  זה  אל־זה  <BR>ואמר  קדוש  קדוש<BR>קדוש  יהוה  צבאות<BR>מלא  כל־הארץ<BR>כבודו׃
וינעו  אמות  הספים  <BR>מקול  הקורא  והבית<BR>ימלא  עשן׃
ואמר  אוי־לי  <BR>כי־נדמיתי  כי  איש<BR>טמא־שפתים  אנכי<BR>ובתוך  עם־טמא<BR>שפתים  אנכי  יושב<BR>כי  את־המלך  יהוה<BR>צבאות  ראו  עיני׃
ויעף  אלי  אחד  <BR>מן־השרפים  ובידו<BR>רצפה  במלקחים  לקח<BR>מעל  המזבח׃
ויגע  על־פי  ויאמר  <BR>הנה  נגע  זה<BR>על־שפתיך  וסר  עונך<BR>וחטאתך  תכפר׃
ואשמע  את־קול  אדני  <BR>אמר  את־מי  אשלח<BR>ומי  ילך־לנו  ואמר<BR>הנני  שלחני׃
ויאמר  לך  ואמרת  <BR>לעם  הזה  שמעו  שמוע<BR>ואל־תבינו  וראו<BR>ראו  ואל־תדעו׃
השמן  לב־העם  הזה  <BR>ואזניו  הכבד<BR>ועיניו  השע<BR>פן־יראה  בעיניו<BR>ובאזניו  ישמע<BR>ולבבו  יבין  ושב<BR>ורפא  לו׃
ואמר  עד־מתי  אדני  <BR>ויאמר  עד  אשר<BR>אם־שאו  ערים  מאין<BR>יושב  ובתים  מאין<BR>אדם  והאדמה  תשאה<BR>שממה׃
ורחק  יהוה  את־האדם  <BR>ורבה  העזובה  בקרב<BR>הארץ׃
ועוד  בה  עשריה  <BR>ושבה  והיתה  לבער<BR>כאלה  וכאלון  אשר<BR>בשלכת  מצבת  בם  זרע<BR>קדש  מצבתה׃
