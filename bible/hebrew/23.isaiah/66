כה  אמר  יהוה  השמים  <BR>כסאי  והארץ  הדם<BR>רגלי  אי־זה  בית<BR>אשר  תבנו־לי<BR>ואי־זה  מקום<BR>מנוחתי׃
ואת־כל־אלה  ידי  <BR>עשתה  ויהיו  כל־אלה<BR>נאם־יהוה  ואל־זה<BR>אביט  אל־עני<BR>ונכה־רוח  וחרד<BR>על־דברי׃
שוחט  השור  מכה־איש  <BR>זובח  השה  ערף  כלב<BR>מעלה  מנחה  דם־חזיר<BR>מזכיר  לבנה  מברך<BR>און  גם־המה  בחרו<BR>בדרכיהם  ובשקוציהם<BR>נפשם  חפצה׃
גם־אני  אבחר  <BR>בתעלליהם  ומגורתם<BR>אביא  להם  יען<BR>קראתי  ואין  עונה<BR>דברתי  ולא  שמעו<BR>ויעשו  הרע  בעיני<BR>ובאשר  לא־חפצתי<BR>בחרו׃
שמעו  דבר־יהוה  <BR>החרדים  אל־דברו<BR>אמרו  אחיכם  שנאיכם<BR>מנדיכם  למען  שמי<BR>יכבד  יהוה  ונראה<BR>בשמחתכם  והם  יבשו׃
קול  שאון  מעיר  קול  <BR>מהיכל  קול  יהוה<BR>משלם  גמול  לאיביו׃
בטרם  תחיל  ילדה  <BR>בטרם  יבוא  חבל  לה<BR>והמליטה  זכר׃
מי־שמע  כזאת  מי  <BR>ראה  כאלה  היוחל<BR>ארץ  ביום  אחד<BR>אם־יולד  גוי  פעם<BR>אחת  כי־חלה<BR>גם־ילדה  ציון<BR>את־בניה׃
האני  אשביר  ולא  <BR>אוליד  יאמר  יהוה<BR>אם־אני  המוליד<BR>ועצרתי  אמר  אלהיך׃
שמחו  את־ירושלם  <BR>וגילו  בה  כל־אהביה<BR>שישו  אתה  משוש<BR>כל־המתאבלים  עליה׃
למען  תינקו  ושבעתם  <BR>משד  תנחמיה  למען<BR>תמצו  והתענגתם<BR>מזיז  כבודה׃
כי־כה  אמר  יהוה  <BR>הנני  נטה־אליה<BR>כנהר  שלום  וכנחל<BR>שוטף  כבוד  גוים<BR>וינקתם  על־צד<BR>תנשאו  ועל־ברכים<BR>תשעשעו׃
כאיש  אשר  אמו  <BR>תנחמנו  כן  אנכי<BR>אנחמכם  ובירושלם<BR>תנחמו׃
וראיתם  ושש  לבכם  <BR>ועצמותיכם  כדשא<BR>תפרחנה  ונודעה<BR>יד־יהוה  את־  עבדיו<BR>וזעם  את־איביו׃
כי־הנה  יהוה  באש  <BR>יבוא  וכסופה<BR>מרכבתיו  להשיב<BR>בחמה  אפו  וגערתו<BR>בלהבי־אש׃
כי  באש  יהוה  נשפט  <BR>ובחרבו  את־כל־בשר<BR>ורבו  חללי  יהוה׃
המתקדשים  והמטהרים  <BR>אל־הגנות  אחר  אחד<BR>בתוך  אכלי  בשר<BR>החזיר  והשקץ<BR>והעכבר  יחדו  יספו<BR>נאם־יהוה׃
ואנכי  מעשיהם  <BR>ומחשבתיהם  באה<BR>לקבץ  את־כל־הגוים<BR>והלשנות  ובאו  וראו<BR>את־כבודי׃
ושמתי  בהם  אות  <BR>ושלחתי  מהם  פליטים<BR>אל־הגוים  תרשיש<BR>פול  ולוד  משכי  קשת<BR>תבל  ויון  האיים<BR>הרחקים  אשר<BR>לא־שמעו  את־שמעי<BR>ולא־ראו  את־כבודי<BR>והגידו  את־כבודי<BR>בגוים׃
והביאו  <BR>את־כל־אחיכם<BR>מכל־הגוים  מנחה<BR>ליהוה  בסוסים<BR>וברכב  ובצבים<BR>ובפרדים  ובכרכרות<BR>על  הר  קדשי  ירושלם<BR>אמר  יהוה  כאשר<BR>יביאו  בני  ישראל<BR>את־המנחה  בכלי<BR>טהור  בית  יהוה׃
וגם־מהם  אקח  <BR>לכהנים  ללוים  אמר<BR>יהוה׃
כי  כאשר  השמים  <BR>החדשים  והארץ<BR>החדשה  אשר  אני  עשה<BR>עמדים  לפני  נאם־<BR>יהוה  כן  יעמד<BR>זרעכם  ושמכם׃
והיה  מדי־חדש  <BR>בחדשו  ומדי  שבת<BR>בשבתו  יבוא  כל־בשר<BR>להשתחות  לפני  אמר<BR>יהוה׃
ויצאו  וראו  בפגרי  <BR>האנשים  הפשעים  בי<BR>כי  תולעתם  לא  תמות<BR>ואשם  לא  תכבה  והיו<BR>דראון  לכל־בשר׃
