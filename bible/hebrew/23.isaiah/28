הוי  עטרת  גאות  <BR>שכרי  אפרים  וציץ<BR>נבל  צבי  תפארתו<BR>אשר  על־ראש  גיא־<BR>שמנים  הלומי  יין׃
הנה  חזק  ואמץ  <BR>לאדני  כזרם  ברד<BR>שער  קטב  כזרם  מים<BR>כבירים  שטפים  הניח<BR>לארץ  ביד׃
ברגלים  תרמסנה  <BR>עטרת  גאות  שכורי<BR>אפרים׃
והיתה  ציצת  נבל  <BR>צבי  תפארתו  אשר<BR>על־ראש  גיא  שמנים<BR>כבכורה  בטרם  קיץ<BR>אשר  יראה  הראה<BR>אותה  בעודה  בכפו<BR>יבלענה׃
ביום  ההוא  יהיה  <BR>יהוה  צבאות  לעטרת<BR>צבי  ולצפירת  תפארה<BR>לשאר  עמו׃
ולרוח  משפט  ליושב  <BR>על־המשפט  ולגבורה<BR>משיבי  מלחמה  שערה׃
וגם־אלה  ביין  שגו  <BR>ובשכר  תעו  כהן<BR>ונביא  שגו  בשכר<BR>נבלעו  מן־היין  תעו<BR>מן־השכר  שגו  בראה<BR>פקו  פליליה׃
כי  כל־שלחנות  מלאו  <BR>קיא  צאה  בלי  מקום׃
את־מי  יורה  דעה  <BR>ואת־מי  יבין  שמועה<BR>גמולי  מחלב  עתיקי<BR>משדים׃
כי  צו  לצו  צו  לצו  <BR>קו  לקו  קו  לקו<BR>זעיר  שם  זעיר  שם׃
כי  בלעגי  שפה  <BR>ובלשון  אחרת  ידבר<BR>אל־העם  הזה׃
אשר  אמר  אליהם  זאת  <BR>המנוחה  הניחו  לעיף<BR>וזאת  המרגעה  ולא<BR>אבוא  שמוע׃
והיה  להם  דבר־יהוה  <BR>צו  לצו  צו  לצו  קו<BR>לקו  קו  לקו  זעיר<BR>שם  זעיר  שם  למען<BR>ילכו  וכשלו  אחור<BR>ונשברו  ונוקשו<BR>ונלכדו׃
לכן  שמעו  דבר־יהוה  <BR>אנשי  לצון  משלי<BR>העם  הזה  אשר<BR>בירושלם׃
כי  אמרתם  כרתנו  <BR>ברית  את־מות<BR>ועם־שאול  עשינו<BR>חזה  שיט  שוטף  כי־<BR>עבר  לא  יבואנו  כי<BR>שמנו  כזב  מחסנו<BR>ובשקר  נסתרנו׃
לכן  כה  אמר  אדני  <BR>יהוה  הנני  יסד<BR>בציון  אבן  אבן  בחן<BR>פנת  יקרת  מוסד<BR>מוסד  המאמין  לא<BR>יחיש׃
ושמתי  משפט  לקו  <BR>וצדקה  למשקלת  ויעה<BR>ברד  מחסה  כזב  וסתר<BR>מים  ישטפו׃
וכפר  בריתכם  <BR>את־מות  וחזותכם<BR>את־שאול  לא  תקום<BR>שוט  שוטף  כי  יעבר<BR>והייתם  לו  למרמס׃
מדי  עברו  יקח  אתכם  <BR>כי־בבקר  בבקר  יעבר<BR>ביום  ובלילה  והיה<BR>רק־זועה  הבין<BR>שמועה׃
כי־קצר  המצע  <BR>מהשתרע  והמסכה  צרה<BR>כהתכנס׃
כי  כהר־פרצים  יקום  <BR>יהוה  כעמק  בגבעון<BR>ירגז  לעשות  מעשהו<BR>זר  מעשהו  ולעבד<BR>עבדתו  נכריה<BR>עבדתו׃
ועתה  אל־תתלוצצו  <BR>פן־יחזקו  מוסריכם<BR>כי־כלה  ונחרצה<BR>שמעתי  מאת  אדני<BR>יהוה  צבאות<BR>על־כל־הארץ׃
האזינו  ושמעו  קולי  <BR>הקשיבו  ושמעו<BR>אמרתי׃
הכל  היום  יחרש  <BR>החרש  לזרע  יפתח<BR>וישדד  אדמתו׃
הלוא  אם־שוה  פניה  <BR>והפיץ  קצח  וכמן<BR>יזרק  ושם  חטה  שורה<BR>ושערה  נסמן  וכסמת<BR>גבלתו׃
ויסרו  למשפט  אלהיו  <BR>יורנו׃
כי  לא  בחרוץ  יודש  <BR>קצח  ואופן  עגלה<BR>על־כמן  יוסב  כי<BR>במטה  יחבט  קצח<BR>וכמן  בשבט׃
לחם  יודק  כי  לא  <BR>לנצח  אדוש  ידושנו<BR>והמם  גלגל  עגלתו<BR>ופרשיו  לא־  ידקנו׃
גם־זאת  מעם  יהוה  <BR>צבאות  יצאה  הפליא<BR>עצה  הגדיל  תושיה׃
