הוי  בנים  סוררים  <BR>נאם־יהוה  לעשות<BR>עצה  ולא  מני  ולנסך<BR>מסכה  ולא  רוחי<BR>למען  ספות  חטאת<BR>על־חטאת׃
ההלכים  לרדת  מצרים  <BR>ופי  לא  שאלו  לעוז<BR>במעוז  פרעה  ולחסות<BR>בצל  מצרים׃
והיה  לכם  מעוז  <BR>פרעה  לבשת  והחסות<BR>בצל־מצרים  לכלמה׃
כי־היו  בצען  שריו  <BR>ומלאכיו  חנס<BR>יגיעו׃
כל  הבאיש  על־עם  <BR>לא־יועילו  למו  לא<BR>לעזר  ולא  להועיל<BR>כי  לבשת  וגם־<BR>לחרפה׃
משא  בהמות  נגב  <BR>בארץ  צרה  וצוקה<BR>לביא  וליש  מהם<BR>אפעה  ושרף  מעופף<BR>ישאו  על־כתף  עירים<BR>חילהם  ועל־דבשת<BR>גמלים  אוצרתם<BR>על־עם  לא  יועילו׃
ומצרים  הבל  וריק  <BR>יעזרו  לכן  קראתי<BR>לזאת  רהב  הם  שבת׃
עתה  בוא  כתבה  <BR>על־לוח  אתם<BR>ועל־ספר  חקה  ותהי<BR>ליום  אחרון  לעד<BR>עד־  עולם׃
כי  עם  מרי  הוא  <BR>בנים  כחשים  בנים<BR>לא־אבו  שמוע  תורת<BR>יהוה׃
אשר  אמרו  לראים  לא  <BR>תראו  ולחזים  לא<BR>תחזו־לנו  נכחות<BR>דברו־לנו  חלקות<BR>חזו  מהתלות׃
סורו  מני־דרך  הטו  <BR>מני־ארח  השביתו<BR>מפנינו  את־קדוש<BR>ישראל׃
לכן  כה  אמר  קדוש  <BR>ישראל  יען  מאסכם<BR>בדבר  הזה  ותבטחו<BR>בעשק  ונלוז  ותשענו<BR>עליו׃
לכן  יהיה  לכם  העון  <BR>הזה  כפרץ  נפל  נבעה<BR>בחומה  נשגבה<BR>אשר־פתאם  לפתע<BR>יבוא  שברה׃
ושברה  כשבר  נבל  <BR>יוצרים  כתות  לא<BR>יחמל  ולא־ימצא<BR>במכתתו  חרש  לחתות<BR>אש  מיקוד  ולחשף<BR>מים  מגבא׃
כי  כה־אמר  אדני  <BR>יהוה  קדוש  ישראל<BR>בשובה  ונחת  תושעון<BR>בהשקט  ובבטחה  תהיה<BR>גבורתכם  ולא<BR>אביתם׃
ותאמרו  לא־כי  <BR>על־סוס  ננוס  על־כן<BR>תנוסון  ועל־קל<BR>נרכב  על־כן  יקלו<BR>רדפיכם׃
אלף  אחד  מפני  גערת  <BR>אחד  מפני  גערת<BR>חמשה  תנסו  עד<BR>אם־נותרתם  כתרן<BR>על־ראש  ההר  וכנס<BR>על־הגבעה׃
ולכן  יחכה  יהוה  <BR>לחננכם  ולכן  ירום<BR>לרחמכם  כי־אלהי<BR>משפט  יהוה  אשרי<BR>כל־חוכי  לו׃
כי־עם  בציון  ישב  <BR>בירושלם  בכו<BR>לא־תבכה  חנון  יחנך<BR>לקול  זעקך  כשמעתו<BR>ענך׃
ונתן  לכם  אדני  לחם  <BR>צר  ומים  לחץ<BR>ולא־יכנף  עוד<BR>מוריך  והיו  עיניך<BR>ראות  את־מוריך׃
ואזניך  תשמענה  דבר  <BR>מאחריך  לאמר  זה<BR>הדרך  לכו  בו  כי<BR>תאמינו  וכי<BR>תשמאילו׃
וטמאתם  את־צפוי  <BR>פסילי  כספך<BR>ואת־אפדת  מסכת<BR>זהבך  תזרם  כמו  דוה<BR>צא  תאמר  לו׃
ונתן  מטר  זרעך  <BR>אשר־תזרע  את־האדמה<BR>ולחם  תבואת  האדמה<BR>והיה  דשן  ושמן<BR>ירעה  מקניך  ביום<BR>ההוא  כר  נרחב׃
והאלפים  והעירים  <BR>עבדי  האדמה  בליל<BR>חמיץ  יאכלו<BR>אשר־זרה  ברחת<BR>ובמזרה׃
והיה  על־כל־הר  גבה  <BR>ועל  כל־גבעה  נשאה<BR>פלגים  יבלי־מים<BR>ביום  הרג  רב  בנפל<BR>מגדלים׃
והיה  אור־הלבנה  <BR>כאור  החמה  ואור<BR>החמה  יהיה  שבעתים<BR>כאור  שבעת  הימים<BR>ביום  חבש  יהוה<BR>את־שבר  עמו  ומחץ<BR>מכתו  ירפא׃
הנה  שם־יהוה  בא  <BR>ממרחק  בער  אפו<BR>וכבד  משאה  שפתיו<BR>מלאו  זעם  ולשונו<BR>כאש  אכלת׃
ורוחו  כנחל  שוטף  <BR>עד־צואר  יחצה<BR>להנפה  גוים  בנפת<BR>שוא  ורסן  מתעה  על<BR>לחיי  עמים׃
השיר  יהיה  לכם  <BR>כליל  התקדש־חג<BR>ושמחת  לבב  כהולך<BR>בחליל  לבוא  בהר־<BR>יהוה  אל־צור<BR>ישראל׃
והשמיע  יהוה  <BR>את־הוד  קולו  ונחת<BR>זרועו  יראה  בזעף<BR>אף  ולהב  אש  אוכלה<BR>נפץ  וזרם  ואבן<BR>ברד׃
כי־מקול  יהוה  יחת  <BR>אשור  בשבט  יכה׃
והיה  כל  מעבר  מטה  <BR>מוסדה  אשר  יניח<BR>יהוה  עליו  בתפים<BR>ובכנרות  ובמלחמות<BR>תנופה  נלחם־בה׃
כי־ערוך  מאתמול  <BR>תפתה  גם־הוא  למלך<BR>הוכן  העמיק  הרחב<BR>מדרתה  אש  ועצים<BR>הרבה  נשמת  יהוה<BR>כנחל  גפרית  בערה<BR>בה׃
