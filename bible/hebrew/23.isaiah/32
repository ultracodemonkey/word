הן  לצדק  ימלך־מלך  <BR>ולשרים  למשפט<BR>ישרו׃
והיה־איש  <BR>כמחבא־רוח  וסתר<BR>זרם  כפלגי־מים<BR>בציון  כצל  סלע־כבד<BR>בארץ  עיפה׃
ולא  תשעינה  עיני  <BR>ראים  ואזני  שמעים<BR>תקשבנה׃
ולבב  נמהרים  יבין  <BR>לדעת  ולשון  עלגים<BR>תמהר  לדבר  צחות׃
לא־יקרא  עוד  לנבל  <BR>נדיב  ולכילי  לא<BR>יאמר  שוע׃
כי  נבל  נבלה  ידבר  <BR>ולבו  יעשה־און<BR>לעשות  חנף  ולדבר<BR>אל־יהוה  תועה<BR>להריק  נפש  רעב<BR>ומשקה  צמא  יחסיר׃
וכלי  כליו  רעים  <BR>הוא  זמות  יעץ  לחבל<BR>ענוים  באמרי־שקר<BR>ובדבר  אביון  משפט׃
ונדיב  נדיבות  יעץ  <BR>והוא  על־נדיבות<BR>יקום׃
נשים  שאננות  קמנה  <BR>שמענה  קולי  בנות<BR>בטחות  האזנה<BR>אמרתי׃
ימים  על־שנה  <BR>תרגזנה  בטחות  כי<BR>כלה  בציר  אסף  בלי<BR>יבוא׃
חרדו  שאננות  רגזה  <BR>בטחות  פשטה  וערה<BR>וחגורה  על־חלצים׃
על־שדים  ספדים  <BR>על־שדי־חמד  על־גפן<BR>פריה׃
על  אדמת  עמי  קוץ  <BR>שמיר  תעלה  כי<BR>על־כל־בתי  משוש<BR>קריה  עליזה׃
כי־ארמון  נטש  המון  <BR>עיר  עזב  עפל  ובחן<BR>היה  בעד  מערות<BR>עד־עולם  משוש<BR>פראים  מרעה  עדרים׃
עד־יערה  עלינו  רוח  <BR>ממרום  והיה  מדבר<BR>לכרמל  וכרמל  ליער<BR>יחשב׃
ושכן  במדבר  משפט  <BR>וצדקה  בכרמל  תשב׃
והיה  מעשה  הצדקה  <BR>שלום  ועבדת  הצדקה<BR>השקט  ובטח<BR>עד־עולם׃
וישב  עמי  בנוה  <BR>שלום  ובמשכנות<BR>מבטחים  ובמנוחת<BR>שאננות׃
וברד  ברדת  היער  <BR>ובשפלה  תשפל  העיר׃
אשריכם  זרעי  <BR>על־כל־מים  משלחי<BR>רגל־השור  והחמור׃
