כה  אמר  יהוה  שמרו  <BR>משפט  ועשו  צדקה<BR>כי־קרובה  ישועתי<BR>לבוא  וצדקתי<BR>להגלות׃
אשרי  אנוש  <BR>יעשה־זאת  ובן־אדם<BR>יחזיק  בה  שמר  שבת<BR>מחללו  ושמר  ידו<BR>מעשות  כל־רע׃
ואל־יאמר  בן־הנכר  <BR>הנלוה  אל־יהוה<BR>לאמר  הבדל  יבדילני<BR>יהוה  מעל  עמו<BR>ואל־יאמר  הסריס  הן<BR>אני  עץ  יבש׃
כי־כה  אמר  יהוה  <BR>לסריסים  אשר  ישמרו<BR>את־שבתותי  ובחרו<BR>באשר  חפצתי<BR>ומחזיקים  בבריתי׃
ונתתי  להם  בביתי  <BR>ובחומתי  יד  ושם<BR>טוב  מבנים  ומבנות<BR>שם  עולם  אתן־  לו<BR>אשר  לא  יכרת׃
ובני  הנכר  הנלוים  <BR>על־יהוה  לשרתו<BR>ולאהבה  את־שם  יהוה<BR>להיות  לו  לעבדים<BR>כל־שמר  שבת  מחללו<BR>ומחזיקים  בבריתי׃
והביאותים  אל־הר  <BR>קדשי  ושמחתים  בבית<BR>תפלתי  עולתיהם<BR>וזבחיהם  לרצון<BR>על־מזבחי  כי  ביתי<BR>בית־תפלה  יקרא<BR>לכל־העמים׃
נאם  אדני  יהוה  <BR>מקבץ  נדחי  ישראל<BR>עוד  אקבץ  עליו<BR>לנקבציו׃
כל  חיתו  שדי  אתיו  <BR>לאכל  כל־חיתו<BR>ביער׃
צפו  עורים  כלם  לא  <BR>ידעו  כלם  כלבים<BR>אלמים  לא  יוכלו<BR>לנבח  הזים  שכבים<BR>אהבי  לנום׃
והכלבים  עזי־נפש  <BR>לא  ידעו  שבעה  והמה<BR>רעים  לא  ידעו  הבין<BR>כלם  לדרכם  פנו  איש<BR>לבצעו  מקצהו׃
אתיו  אקחה־יין  <BR>ונסבאה  שכר  והיה<BR>כזה  יום  מחר  גדול<BR>יתר  מאד׃
