הוי  ארץ  צלצל  <BR>כנפים  אשר  מעבר<BR>לנהרי־כוש׃
השלח  בים  צירים  <BR>ובכלי־גמא<BR>על־פני־מים  לכו<BR>מלאכים  קלים<BR>אל־גוי  ממשך  ומורט<BR>אל־עם  נורא  מן־הוא<BR>והלאה  גוי  קו־קו<BR>ומבוסה  אשר־בזאו<BR>נהרים  ארצו׃
כל־ישבי  תבל  ושכני  <BR>ארץ  כנשא־נס  הרים<BR>תראו  וכתקע  שופר<BR>תשמעו׃
כי  כה  אמר  יהוה  <BR>אלי  אשקוטה  ואביטה<BR>במכוני  כחם  צח<BR>עלי־אור  כעב  טל<BR>בחם  קציר׃
כי־לפני  קציר  <BR>כתם־פרח  ובסר  גמל<BR>יהיה  נצה  וכרת<BR>הזלזלים  במזמרות<BR>ואת־הנטישות  הסיר<BR>התז׃
יעזבו  יחדו  לעיט  <BR>הרים  ולבהמת  הארץ<BR>וקץ  עליו  העיט<BR>וכל־בהמת  הארץ<BR>עליו  תחרף׃
בעת  ההיא  יובל־שי  <BR>ליהוה  צבאות  עם<BR>ממשך  ומורט  ומעם<BR>נורא  מן־הוא  והלאה<BR>גוי  קו־קו  ומבוסה<BR>אשר  בזאו  נהרים<BR>ארצו  אל־מקום<BR>שם־יהוה  צבאות<BR>הר־ציון׃
