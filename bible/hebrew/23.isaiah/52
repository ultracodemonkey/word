עורי  עורי  לבשי  <BR>עזך  ציון  לבשי<BR>בגדי  תפארתך<BR>ירושלם  עיר  הקדש<BR>כי  לא  יוסיף<BR>יבא־בך  עוד  ערל<BR>וטמא׃
התנערי  מעפר  קומי  <BR>שבי  ירושלם  התפתחו<BR>מוסרי  צוארך  שביה<BR>בת־ציון׃
כי־כה  אמר  יהוה  <BR>חנם  נמכרתם  ולא<BR>בכסף  תגאלו׃
כי  כה  אמר  אדני  <BR>יהוה  מצרים<BR>ירד־עמי  בראשנה<BR>לגור  שם  ואשור<BR>באפס  עשקו׃
ועתה  מה־לי־פה  <BR>נאם־יהוה  כי־לקח<BR>עמי  חנם  משלו<BR>יהילילו  נאם־יהוה<BR>ותמיד  כל־היום  שמי<BR>מנאץ׃
לכן  ידע  עמי  שמי  <BR>לכן  ביום  ההוא<BR>כי־אני־הוא  המדבר<BR>הנני׃
מה־נאוו  על־ההרים  <BR>רגלי  מבשר  משמיע<BR>שלום  מבשר  טוב<BR>משמיע  ישועה  אמר<BR>לציון  מלך  אלהיך׃
קול  צפיך  נשאו  קול  <BR>יחדו  ירננו  כי  עין<BR>בעין  יראו  בשוב<BR>יהוה  ציון׃
פצחו  רננו  יחדו  <BR>חרבות  ירושלם<BR>כי־נחם  יהוה  עמו<BR>גאל  ירושלם׃
חשף  יהוה  את־זרוע  <BR>קדשו  לעיני<BR>כל־הגוים  וראו<BR>כל־אפסי־ארץ  את<BR>ישועת  אלהינו׃
סורו  סורו  צאו  משם  <BR>טמא  אל־תגעו  צאו<BR>מתוכה  הברו  נשאי<BR>כלי  יהוה׃
כי  לא  בחפזון  תצאו  <BR>ובמנוסה  לא  תלכון<BR>כי־הלך  לפניכם<BR>יהוה  ומאספכם  אלהי<BR>ישראל׃
הנה  ישכיל  עבדי  <BR>ירום  ונשא  וגבה<BR>מאד׃
כאשר  שממו  עליך  <BR>רבים  כן־משחת  מאיש<BR>מראהו  ותארו  מבני<BR>אדם׃
כן  יזה  גוים  רבים  <BR>עליו  יקפצו  מלכים<BR>פיהם  כי  אשר<BR>לא־ספר  להם  ראו<BR>ואשר  לא־שמעו<BR>התבוננו׃
