קרבו  גוים  לשמע  <BR>ולאמים  הקשיבו<BR>תשמע  הארץ  ומלאה<BR>תבל  וכל־צאצאיה׃
כי  קצף  ליהוה  <BR>על־כל־הגוים  וחמה<BR>על־כל־צבאם  החרימם<BR>נתנם  לטבח׃
וחלליהם  ישלכו  <BR>ופגריהם  יעלה  באשם<BR>ונמסו  הרים  מדמם׃
ונמקו  כל־צבא  <BR>השמים  ונגלו  כספר<BR>השמים  וכל־צבאם<BR>יבול  כנבל  עלה<BR>מגפן  וכנבלת<BR>מתאנה׃
כי־רותה  בשמים  <BR>חרבי  הנה  על־אדום<BR>תרד  ועל־עם  חרמי<BR>למשפט׃
חרב  ליהוה  מלאה  דם  <BR>הדשנה  מחלב  מדם<BR>כרים  ועתודים  מחלב<BR>כליות  אילים  כי<BR>זבח  ליהוה  בבצרה<BR>וטבח  גדול  בארץ<BR>אדום׃
וירדו  ראמים  עמם  <BR>ופרים  עם־אבירים<BR>ורותה  ארצם  מדם<BR>ועפרם  מחלב  ידשן׃
כי  יום  נקם  ליהוה  <BR>שנת  שלומים  לריב<BR>ציון׃
ונהפכו  נחליה  לזפת  <BR>ועפרה  לגפרית<BR>והיתה  ארצה  לזפת<BR>בערה׃
לילה  ויומם  לא  <BR>תכבה  לעולם  יעלה<BR>עשנה  מדור  לדור<BR>תחרב  לנצח  נצחים<BR>אין  עבר  בה׃
וירשוה  קאת  וקפוד  <BR>וינשוף  וערב<BR>ישכנו־בה  ונטה<BR>עליה  קו־תהו<BR>ואבני־  בהו׃
חריה  ואין־שם  <BR>מלוכה  יקראו<BR>וכל־שריה  יהיו<BR>אפס׃
ועלתה  ארמנתיה  <BR>סירים  קמוש  וחוח<BR>במבצריה  והיתה  נוה<BR>תנים  חציר  לבנות<BR>יענה׃
ופגשו  ציים  <BR>את־איים  ושעיר<BR>על־רעהו  יקרא<BR>אך־שם  הרגיעה<BR>לילית  ומצאה  לה<BR>מנוח׃
שמה  קננה  קפוז  <BR>ותמלט  ובקעה  ודגרה<BR>בצלה  אך־שם  נקבצו<BR>דיות  אשה  רעותה׃
דרשו  מעל־ספר  יהוה  <BR>וקראו  אחת  מהנה  לא<BR>נעדרה  אשה  רעותה<BR>לא  פקדו  כי־פי  הוא<BR>צוה  ורוחו  הוא<BR>קבצן׃
והוא־הפיל  להן  <BR>גורל  וידו  חלקתה<BR>להם  בקו  עד־עולם<BR>יירשוה  לדור  ודור<BR>ישכנו־בה׃
