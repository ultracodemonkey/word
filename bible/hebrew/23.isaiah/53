מי  האמין  לשמעתנו  <BR>וזרוע  יהוה  על־מי<BR>נגלתה׃
ויעל  כיונק  לפניו  <BR>וכשרש  מארץ  ציה<BR>לא־תאר  לו  ולא  הדר<BR>ונראהו  ולא־  מראה<BR>ונחמדהו׃
נבזה  וחדל  אישים  <BR>איש  מכאבות  וידוע<BR>חלי  וכמסתר  פנים<BR>ממנו  נבזה  ולא<BR>חשבנהו׃
אכן  חלינו  הוא  נשא  <BR>ומכאבינו  סבלם<BR>ואנחנו  חשבנהו<BR>נגוע  מכה  אלהים<BR>ומענה׃
והוא  מחלל  מפשענו  <BR>מדכא  מעונתינו<BR>מוסר  שלומנו  עליו<BR>ובחברתו  נרפא־<BR>לנו׃
כלנו  כצאן  תעינו  <BR>איש  לדרכו  פנינו<BR>ויהוה  הפגיע  בו  את<BR>עון  כלנו׃
נגש  והוא  נענה  ולא  <BR>יפתח־פיו  כשה  לטבח<BR>יובל  וכרחל  לפני<BR>גזזיה  נאלמה  ולא<BR>יפתח  פיו׃
מעצר  וממשפט  לקח  <BR>ואת־דורו  מי  ישוחח<BR>כי  נגזר  מארץ  חיים<BR>מפשע  עמי  נגע  למו׃
ויתן  את־רשעים  <BR>קברו  ואת־עשיר<BR>במתיו  על  לא־חמס<BR>עשה  ולא  מרמה<BR>בפיו׃
ויהוה  חפץ  דכאו  <BR>החלי  אם־תשים  אשם<BR>נפשו  יראה  זרע<BR>יאריך  ימים  וחפץ<BR>יהוה  בידו  יצלח׃
מעמל  נפשו  יראה  <BR>ישבע  בדעתו  יצדיק<BR>צדיק  עבדי  לרבים<BR>ועונתם  הוא  יסבל׃
לכן  אחלק־לו  ברבים  <BR>ואת־עצומים  יחלק<BR>שלל  תחת  אשר  הערה<BR>למות  נפשו<BR>ואת־פשעים  נמנה<BR>והוא  חטא־רבים  נשא<BR>ולפשעים  יפגיע׃
