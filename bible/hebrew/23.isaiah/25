יהוה  אלהי  אתה  <BR>ארוממך  אודה  שמך<BR>כי  עשית  פלא  עצות<BR>מרחוק  אמונה  אמן׃
כי  שמת  מעיר  לגל  <BR>קריה  בצורה  למפלה<BR>ארמון  זרים  מעיר<BR>לעולם  לא  יבנה׃
על־כן  יכבדוך  <BR>עם־עז  קרית  גוים<BR>עריצים  ייראוך׃
כי־היית  מעוז  לדל  <BR>מעוז  לאביון<BR>בצר־לו  מחסה  מזרם<BR>צל  מחרב  כי  רוח<BR>עריצים  כזרם  קיר׃
כחרב  בציון  שאון  <BR>זרים  תכניע  חרב<BR>בצל  עב  זמיר<BR>עריצים  יענה׃
ועשה  יהוה  צבאות  <BR>לכל־העמים  בהר  הזה<BR>משתה  שמנים  משתה<BR>שמרים  שמנים  ממחים<BR>שמרים  מזקקים׃
ובלע  בהר  הזה  <BR>פני־הלוט  הלוט<BR>על־כל־העמים<BR>והמסכה  הנסוכה<BR>על־כל־  הגוים׃
בלע  המות  לנצח  <BR>ומחה  אדני  יהוה<BR>דמעה  מעל  כל־פנים<BR>וחרפת  עמו  יסיר<BR>מעל  כל־הארץ  כי<BR>יהוה  דבר׃
ואמר  ביום  ההוא  <BR>הנה  אלהינו  זה<BR>קוינו  לו  ויושיענו<BR>זה  יהוה  קוינו  לו<BR>נגילה  ונשמחה<BR>בישועתו׃
כי־תנוח  יד־יהוה  <BR>בהר  הזה  ונדוש<BR>מואב  תחתיו  כהדוש<BR>מתבן  במי  מדמנה׃
ופרש  ידיו  בקרבו  <BR>כאשר  יפרש  השחה<BR>לשחות  והשפיל<BR>גאותו  עם  ארבות<BR>ידיו׃
ומבצר  משגב  חומתיך  <BR>השח  השפיל  הגיע<BR>לארץ  עד־עפר׃
