הוי  כל־צמא  לכו  <BR>למים  ואשר  אין־לו<BR>כסף  לכו  שברו<BR>ואכלו  ולכו  שברו<BR>בלוא־כסף  ובלוא<BR>מחיר  יין  וחלב׃
למה  תשקלו־כסף  <BR>בלוא־לחם  ויגיעכם<BR>בלוא  לשבעה  שמעו<BR>שמוע  אלי  ואכלו־<BR>טוב  ותתענג  בדשן<BR>נפשכם׃
הטו  אזנכם  ולכו  <BR>אלי  שמעו  ותחי<BR>נפשכם  ואכרתה  לכם<BR>ברית  עולם  חסדי<BR>דוד  הנאמנים׃
הן  עד  לאומים  <BR>נתתיו  נגיד  ומצוה<BR>לאמים׃
הן  גוי  לא־תדע  <BR>תקרא  וגוי<BR>לא־ידעוך  אליך<BR>ירוצו  למען  יהוה<BR>אלהיך  ולקדוש<BR>ישראל  כי  פארך׃
דרשו  יהוה  בהמצאו  <BR>קראהו  בהיותו<BR>קרוב׃
יעזב  רשע  דרכו  <BR>ואיש  און  מחשבתיו<BR>וישב  אל־יהוה<BR>וירחמהו  ואל־<BR>אלהינו  כי־ירבה<BR>לסלוח׃
כי  לא  מחשבותי  <BR>מחשבותיכם  ולא<BR>דרכיכם  דרכי  נאם<BR>יהוה׃
כי־גבהו  שמים  מארץ  <BR>כן  גבהו  דרכי<BR>מדרכיכם  ומחשבתי<BR>ממחשבתיכם׃
כי  כאשר  ירד  הגשם  <BR>והשלג  מן־השמים<BR>ושמה  לא  ישוב  כי<BR>אם־הרוה  את־  הארץ<BR>והולידה  והצמיחה<BR>ונתן  זרע  לזרע<BR>ולחם  לאכל׃
כן  יהיה  דברי  אשר  <BR>יצא  מפי  לא־ישוב<BR>אלי  ריקם  כי<BR>אם־עשה  את־אשר<BR>חפצתי  והצליח  אשר<BR>שלחתיו׃
כי־בשמחה  תצאו  <BR>ובשלום  תובלון<BR>ההרים  והגבעות<BR>יפצחו  לפניכם  רנה<BR>וכל־עצי  השדה<BR>ימחאו־כף׃
תחת  הנעצוץ  יעלה  <BR>ברוש  תחת  הסרפד<BR>יעלה  הדס  והיה<BR>ליהוה  לשם  לאות<BR>עולם  לא  יכרת׃
