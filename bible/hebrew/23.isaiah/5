אשירה  נא  לידידי  <BR>שירת  דודי  לכרמו<BR>כרם  היה  לידידי<BR>בקרן  בן־שמן׃
ויעזקהו  ויסקלהו  <BR>ויטעהו  שרק  ויבן<BR>מגדל  בתוכו<BR>וגם־יקב  חצב  בו<BR>ויקו  לעשות  ענבים<BR>ויעש  באשים׃
ועתה  יושב  ירושלם  <BR>ואיש  יהודה<BR>שפטו־נא  ביני  ובין<BR>כרמי׃
מה־לעשות  עוד  <BR>לכרמי  ולא  עשיתי<BR>בו  מדוע  קויתי<BR>לעשות  ענבים  ויעש<BR>באשים׃
ועתה  אודיעה־נא  <BR>אתכם  את  אשר־אני<BR>עשה  לכרמי  הסר<BR>משוכתו  והיה  לבער<BR>פרץ  גדרו  והיה<BR>למרמס׃
ואשיתהו  בתה  לא  <BR>יזמר  ולא  יעדר<BR>ועלה  שמיר  ושית<BR>ועל  העבים  אצוה<BR>מהמטיר  עליו  מטר׃
כי  כרם  יהוה  צבאות  <BR>בית  ישראל  ואיש<BR>יהודה  נטע  שעשועיו<BR>ויקו  למשפט  והנה<BR>משפח  לצדקה  והנה<BR>צעקה׃
הוי  מגיעי  בית  <BR>בבית  שדה  בשדה<BR>יקריבו  עד  אפס<BR>מקום  והושבתם<BR>לבדכם  בקרב  הארץ׃
באזני  יהוה  צבאות  <BR>אם־לא  בתים  רבים<BR>לשמה  יהיו  גדלים<BR>וטובים  מאין  יושב׃
כי  עשרת  צמדי־כרם  <BR>יעשו  בת  אחת  וזרע<BR>חמר  יעשה  איפה׃
הוי  משכימי  בבקר  <BR>שכר  ירדפו  מאחרי<BR>בנשף  יין  ידליקם׃
והיה  כנור  ונבל  תף  <BR>וחליל  ויין  משתיהם<BR>ואת  פעל  יהוה  לא<BR>יביטו  ומעשה  ידיו<BR>לא  ראו׃
לכן  גלה  עמי  <BR>מבלי־דעת  וכבודו<BR>מתי  רעב  והמונו<BR>צחה  צמא׃
לכן  הרחיבה  שאול  <BR>נפשה  ופערה  פיה<BR>לבלי־חק  וירד  הדרה<BR>והמונה  ושאונה<BR>ועלז  בה׃
וישח  אדם  <BR>וישפל־איש  ועיני<BR>גבהים  תשפלנה׃
ויגבה  יהוה  צבאות  <BR>במשפט  והאל  הקדוש<BR>נקדש  בצדקה׃
ורעו  כבשים  כדברם  <BR>וחרבות  מחים  גרים<BR>יאכלו׃
הוי  משכי  העון  <BR>בחבלי  השוא  וכעבות<BR>העגלה  חטאה׃
האמרים  ימהר  יחישה  <BR>מעשהו  למען  נראה<BR>ותקרב  ותבואה  עצת<BR>קדוש  ישראל  ונדעה׃
הוי  האמרים  לרע  <BR>טוב  ולטוב  רע  שמים<BR>חשך  לאור  ואור<BR>לחשך  שמים  מר<BR>למתוק  ומתוק  למר׃
הוי  חכמים  בעיניהם  <BR>ונגד  פניהם  נבנים׃
הוי  גבורים  לשתות  <BR>יין  ואנשי־חיל<BR>למסך  שכר׃
מצדיקי  רשע  עקב  <BR>שחד  וצדקת  צדיקים<BR>יסירו  ממנו׃
לכן  כאכל  קש  לשון  <BR>אש  וחשש  להבה  ירפה<BR>שרשם  כמק  יהיה<BR>ופרחם  כאבק  יעלה<BR>כי  מאסו  את  תורת<BR>יהוה  צבאות  ואת<BR>אמרת  קדוש־ישראל<BR>נאצו׃
על־כן  חרה  אף־יהוה  <BR>בעמו  ויט  ידו  עליו<BR>ויכהו  וירגזו<BR>ההרים  ותהי  נבלתם<BR>כסוחה  בקרב  חוצות<BR>בכל־זאת  לא־שב  אפו<BR>ועוד  ידו  נטויה׃
ונשא־נס  לגוים  <BR>מרחוק  ושרק  לו<BR>מקצה  הארץ  והנה<BR>מהרה  קל  יבוא׃
אין־עיף  ואין־כושל  <BR>בו  לא  ינום  ולא<BR>יישן  ולא  נפתח<BR>אזור  חלציו  ולא<BR>נתק  שרוך  נעליו׃
אשר  חציו  שנונים  <BR>וכל־קשתתיו  דרכות<BR>פרסות  סוסיו  כצר<BR>נחשבו  וגלגליו<BR>כסופה׃
שאגה  לו  כלביא  <BR>ושאג  ככפירים<BR>וינהם  ויאחז  טרף<BR>ויפליט  ואין  מציל׃
וינהם  עליו  ביום  <BR>ההוא  כנהמת־ים<BR>ונבט  לארץ<BR>והנה־חשך  צר  ואור<BR>חשך  בעריפיה׃
