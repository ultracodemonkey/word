כה־אמר  יהוה  <BR>למשיחו  לכורש<BR>אשר־החזקתי  בימינו<BR>לרד־לפניו  גוים<BR>ומתני  מלכים  אפתח<BR>לפתח  לפניו  דלתים<BR>ושערים  לא  יסגרו׃
אני  לפניך  אלך  <BR>והדורים  אושר<BR>דלתות  נחושה  אשבר<BR>ובריחי  ברזל  אגדע׃
ונתתי  לך  אוצרות  <BR>חשך  ומטמני  מסתרים<BR>למען  תדע  כי־אני<BR>יהוה  הקורא  בשמך<BR>אלהי  ישראל׃
למען  עבדי  יעקב  <BR>וישראל  בחירי<BR>ואקרא  לך  בשמך<BR>אכנך  ולא  ידעתני׃
אני  יהוה  ואין  עוד  <BR>זולתי  אין  אלהים<BR>אאזרך  ולא  ידעתני׃
למען  ידעו  <BR>ממזרח־שמש  וממערבה<BR>כי־אפס  בלעדי  אני<BR>יהוה  ואין  עוד׃
יוצר  אור  ובורא  <BR>חשך  עשה  שלום<BR>ובורא  רע  אני  יהוה<BR>עשה  כל־אלה׃
הרעיפו  שמים  ממעל  <BR>ושחקים  יזלו־צדק<BR>תפתח־ארץ<BR>ויפרו־ישע  וצדקה<BR>תצמיח  יחד  אני<BR>יהוה  בראתיו׃
הוי  רב  את־יצרו  <BR>חרש  את־חרשי  אדמה<BR>היאמר  חמר  ליצרו<BR>מה־תעשה  ופעלך<BR>אין־ידים  לו׃
הוי  אמר  לאב  <BR>מה־תוליד  ולאשה<BR>מה־תחילין׃
כה־אמר  יהוה  קדוש  <BR>ישראל  ויצרו<BR>האתיות  שאלוני<BR>על־בני  ועל־פעל<BR>ידי  תצוני׃
אנכי  עשיתי  ארץ  <BR>ואדם  עליה  בראתי<BR>אני  ידי  נטו  שמים<BR>וכל־צבאם  צויתי׃
אנכי  העירתהו  בצדק  <BR>וכל־דרכיו  אישר<BR>הוא־יבנה  עירי<BR>וגלותי  ישלח  לא<BR>במחיר  ולא  בשחד<BR>אמר  יהוה  צבאות׃
כה  אמר  יהוה  יגיע  <BR>מצרים  וסחר־כוש<BR>וסבאים  אנשי  מדה<BR>עליך  יעברו  ולך<BR>יהיו  אחריך  ילכו<BR>בזקים  יעברו  ואליך<BR>ישתחוו  אליך<BR>יתפללו  אך  בך  אל<BR>ואין  עוד  אפס<BR>אלהים׃
אכן  אתה  אל  מסתתר  <BR>אלהי  ישראל  מושיע׃
בושו  וגם־נכלמו  <BR>כלם  יחדו  הלכו<BR>בכלמה  חרשי  צירים׃
ישראל  נושע  ביהוה  <BR>תשועת  עולמים<BR>לא־תבשו  ולא־תכלמו<BR>עד־עולמי  עד׃
כי  כה  אמר־יהוה  <BR>בורא  השמים  הוא<BR>האלהים  יצר  הארץ<BR>ועשה  הוא  כוננה<BR>לא־תהו  בראה  לשבת<BR>יצרה  אני  יהוה<BR>ואין  עוד׃
לא  בסתר  דברתי  <BR>במקום  ארץ  חשך  לא<BR>אמרתי  לזרע  יעקב<BR>תהו  בקשוני  אני<BR>יהוה  דבר  צדק  מגיד<BR>מישרים׃
הקבצו  ובאו  התנגשו  <BR>יחדו  פליטי  הגוים<BR>לא  ידעו  הנשאים<BR>את־עץ  פסלם<BR>ומתפללים  אל־אל  לא<BR>יושיע׃
הגידו  והגישו  אף  <BR>יועצו  יחדו  מי<BR>השמיע  זאת  מקדם<BR>מאז  הגידה  הלוא<BR>אני  יהוה  ואין־עוד<BR>אלהים  מבלעדי<BR>אל־צדיק  ומושיע<BR>אין  זולתי׃
פנו־אלי  והושעו  <BR>כל־אפסי־ארץ  כי<BR>אני־אל  ואין  עוד׃
בי  נשבעתי  יצא  מפי  <BR>צדקה  דבר  ולא  ישוב<BR>כי־לי  תכרע  כל־ברך<BR>תשבע  כל־לשון׃
אך  ביהוה  לי  אמר  <BR>צדקות  ועז  עדיו<BR>יבוא  ויבשו  כל<BR>הנחרים  בו׃
ביהוה  יצדקו  <BR>ויתהללו  כל־זרע<BR>ישראל׃
