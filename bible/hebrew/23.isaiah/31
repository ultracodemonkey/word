הוי  הירדים  מצרים  <BR>לעזרה  על־סוסים<BR>ישענו  ויבטחו<BR>על־רכב  כי  רב  ועל<BR>פרשים  כי־עצמו  מאד<BR>ולא  שעו  על־קדוש<BR>ישראל  ואת־יהוה  לא<BR>דרשו׃
וגם־הוא  חכם  ויבא  <BR>רע  ואת־דבריו  לא<BR>הסיר  וקם  על־בית<BR>מרעים  ועל־  עזרת<BR>פעלי  און׃
ומצרים  אדם  ולא־אל  <BR>וסוסיהם  בשר<BR>ולא־רוח  ויהוה  יטה<BR>ידו  וכשל  עוזר<BR>ונפל  עזר  ויחדו<BR>כלם  יכליון׃
כי  כה  אמר־יהוה  <BR>אלי  כאשר  יהגה<BR>האריה  והכפיר<BR>על־טרפו  אשר  יקרא<BR>עליו  מלא  רעים<BR>מקולם  לא  יחת<BR>ומהמונם  לא  יענה<BR>כן  ירד  יהוה  צבאות<BR>לצבא  על־הר־ציון<BR>ועל־גבעתה׃
כצפרים  עפות  כן  <BR>יגן  יהוה  צבאות<BR>על־ירושלם  גנון<BR>והציל  פסח  והמליט׃
שובו  לאשר  העמיקו  <BR>סרה  בני  ישראל׃
כי  ביום  ההוא  <BR>ימאסון  איש  אלילי<BR>כספו  ואלילי  זהבו<BR>אשר  עשו  לכם  ידיכם<BR>חטא׃
ונפל  אשור  בחרב  <BR>לא־איש  וחרב<BR>לא־אדם  תאכלנו  ונס<BR>לו  מפני־חרב<BR>ובחוריו  למס  יהיו׃
וסלעו  ממגור  יעבור  <BR>וחתו  מנס  שריו<BR>נאם־יהוה  אשר־אור<BR>לו  בציון  ותנור  לו<BR>בירושלם׃
