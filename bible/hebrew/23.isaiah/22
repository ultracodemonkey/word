משא  גיא  חזיון  <BR>מה־לך  אפוא<BR>כי־עלית  כלך<BR>לגגות׃
תשאות  מלאה  עיר  <BR>הומיה  קריה  עליזה<BR>חלליך  לא  חללי־חרב<BR>ולא  מתי  מלחמה׃
כל־קציניך  <BR>נדדו־יחד  מקשת<BR>אסרו  כל־נמצאיך<BR>אסרו  יחדו  מרחוק<BR>ברחו׃
על־כן  אמרתי  שעו  <BR>מני  אמרר  בבכי<BR>אל־תאיצו  לנחמני<BR>על־שד  בת־עמי׃
כי  יום  מהומה  <BR>ומבוסה  ומבוכה<BR>לאדני  יהוה  צבאות<BR>בגיא  חזיון  מקרקר<BR>קר  ושוע  אל־ההר׃
ועילם  נשא  אשפה  <BR>ברכב  אדם  פרשים<BR>וקיר  ערה  מגן׃
ויהי  מבחר־עמקיך  <BR>מלאו  רכב  והפרשים<BR>שת  שתו  השערה׃
ויגל  את  מסך  יהודה  <BR>ותבט  ביום  ההוא<BR>אל־נשק  בית  היער׃
ואת  בקיעי  עיר־דוד  <BR>ראיתם  כי־רבו<BR>ותקבצו  את־מי<BR>הברכה  התחתונה׃
ואת־בתי  ירושלם  <BR>ספרתם  ותתצו  הבתים<BR>לבצר  החומה׃
ומקוה  עשיתם  בין  <BR>החמתים  למי  הברכה<BR>הישנה  ולא  הבטתם<BR>אל־עשיה  ויצרה<BR>מרחוק  לא  ראיתם׃
ויקרא  אדני  יהוה  <BR>צבאות  ביום  ההוא<BR>לבכי  ולמספד<BR>ולקרחה  ולחגר  שק׃
והנה  ששון  ושמחה  <BR>הרג  בקר  ושחט  צאן<BR>אכל  בשר  ושתות  יין<BR>אכול  ושתו  כי  מחר<BR>נמות׃
ונגלה  באזני  יהוה  <BR>צבאות  אם־יכפר<BR>העון  הזה  לכם<BR>עד־תמתון  אמר  אדני<BR>יהוה  צבאות׃
כה  אמר  אדני  יהוה  <BR>צבאות  לך־בא<BR>אל־הסכן  הזה<BR>על־שבנא  אשר  על־<BR>הבית׃
מה־לך  פה  ומי  לך  <BR>פה  כי־חצבת  לך  פה<BR>קבר  חצבי  מרום<BR>קברו  חקקי  בסלע<BR>משכן  לו׃
הנה  יהוה  מטלטלך  <BR>טלטלה  גבר  ועטך<BR>עטה׃
צנוף  יצנפך  צנפה  <BR>כדור  אל־ארץ  רחבת<BR>ידים  שמה  תמות<BR>ושמה  מרכבות  כבודך<BR>קלון  בית  אדניך׃
והדפתיך  ממצבך  <BR>וממעמדך  יהרסך׃
והיה  ביום  ההוא  <BR>וקראתי  לעבדי<BR>לאליקים<BR>בן־חלקיהו׃
והלבשתיו  כתנתך  <BR>ואבנטך  אחזקנו<BR>וממשלתך  אתן  בידו<BR>והיה  לאב  ליושב<BR>ירושלם  ולבית<BR>יהודה׃
ונתתי  מפתח  <BR>בית־דוד  על־שכמו<BR>ופתח  ואין  סגר<BR>וסגר  ואין  פתח׃
ותקעתיו  יתד  במקום  <BR>נאמן  והיה  לכסא<BR>כבוד  לבית  אביו׃
ותלו  עליו  כל  כבוד  <BR>בית־אביו  הצאצאים<BR>והצפעות  כל  כלי<BR>הקטן  מכלי  האגנות<BR>ועד  כל־כלי<BR>הנבלים׃
ביום  ההוא  נאם  <BR>יהוה  צבאות  תמוש<BR>היתד  התקועה  במקום<BR>נאמן  ונגדעה  ונפלה<BR>ונכרת  המשא<BR>אשר־עליה  כי  יהוה<BR>דבר׃
