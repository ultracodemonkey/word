קומי  אורי  כי  בא  <BR>אורך  וכבוד  יהוה<BR>עליך  זרח׃
כי־הנה  החשך  <BR>יכסה־ארץ  וערפל<BR>לאמים  ועליך  יזרח<BR>יהוה  וכבודו  עליך<BR>יראה׃
והלכו  גוים  לאורך  <BR>ומלכים  לנגה  זרחך׃
שאי־סביב  עיניך  <BR>וראי  כלם  נקבצו<BR>באו־לך  בניך  מרחוק<BR>יבאו  ובנתיך  על־צד<BR>תאמנה׃
אז  תראי  ונהרת  <BR>ופחד  ורחב  לבבך<BR>כי־יהפך  עליך  המון<BR>ים  חיל  גוים  יבאו<BR>לך׃
שפעת  גמלים  תכסך  <BR>בכרי  מדין  ועיפה<BR>כלם  משבא  יבאו  זהב<BR>ולבונה  ישאו  ותהלת<BR>יהוה  יבשרו׃
כל־צאן  קדר  יקבצו  <BR>לך  אילי  נביות<BR>ישרתונך  יעלו<BR>על־רצון  מזבחי<BR>ובית  תפארתי  אפאר׃
מי־אלה  כעב  <BR>תעופינה  וכיונים<BR>אל־ארבתיהם׃
כי־לי  איים  יקוו  <BR>ואניות  תרשיש<BR>בראשנה  להביא  בניך<BR>מרחוק  כספם  וזהבם<BR>אתם  לשם  יהוה<BR>אלהיך  ולקדוש<BR>ישראל  כי  פארך׃
ובנו  בני־נכר  <BR>חמתיך  ומלכיהם<BR>ישרתונך  כי  בקצפי<BR>הכיתיך  וברצוני<BR>רחמתיך׃
ופתחו  שעריך  תמיד  <BR>יומם  ולילה  לא<BR>יסגרו  להביא  אליך<BR>חיל  גוים  ומלכיהם<BR>נהוגים׃
כי־הגוי  והממלכה  <BR>אשר  לא־יעבדוך<BR>יאבדו  והגוים  חרב<BR>יחרבו׃
כבוד  הלבנון  אליך  <BR>יבוא  ברוש  תדהר<BR>ותאשור  יחדו  לפאר<BR>מקום  מקדשי  ומקום<BR>רגלי  אכבד׃
והלכו  אליך  שחוח  <BR>בני  מעניך  והשתחוו<BR>על־כפות  רגליך<BR>כל־מנאציך  וקראו<BR>לך  עיר  יהוה  ציון<BR>קדוש  ישראל׃
תחת  היותך  עזובה  <BR>ושנואה  ואין  עובר<BR>ושמתיך  לגאון  עולם<BR>משוש  דור  ודור׃
וינקת  חלב  גוים  <BR>ושד  מלכים  תינקי<BR>וידעת  כי  אני  יהוה<BR>מושיעך  וגאלך  אביר<BR>יעקב׃
תחת  הנחשת  אביא  <BR>זהב  ותחת  הברזל<BR>אביא  כסף  ותחת<BR>העצים  נחשת  ותחת<BR>האבנים  ברזל  ושמתי<BR>פקדתך  שלום  ונגשיך<BR>צדקה׃
לא־ישמע  עוד  חמס  <BR>בארצך  שד  ושבר<BR>בגבוליך  וקראת<BR>ישועה  חומתיך<BR>ושעריך  תהלה׃
לא־יהיה־לך  עוד  <BR>השמש  לאור  יומם<BR>ולנגה  הירח<BR>לא־יאיר  לך<BR>והיה־לך  יהוה  לאור<BR>עולם  ואלהיך<BR>לתפארתך׃
לא־יבוא  עוד  שמשך  <BR>וירחך  לא  יאסף  כי<BR>יהוה  יהיה־לך  לאור<BR>עולם  ושלמו  ימי<BR>אבלך׃
ועמך  כלם  צדיקים  <BR>לעולם  יירשו  ארץ<BR>נצר  מטעו  מעשה  ידי<BR>להתפאר׃
הקטן  יהיה  לאלף  <BR>והצעיר  לגוי  עצום<BR>אני  יהוה  בעתה<BR>אחישנה׃
