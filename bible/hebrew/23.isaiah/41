החרישו  אלי  איים  <BR>ולאמים  יחליפו  כח<BR>יגשו  אז  ידברו<BR>יחדו  למשפט  נקרבה׃
מי  העיר  ממזרח  צדק  <BR>יקראהו  לרגלו  יתן<BR>לפניו  גוים  ומלכים<BR>ירד  יתן  כעפר  חרבו<BR>כקש  נדף  קשתו׃
ירדפם  יעבור  שלום  <BR>ארח  ברגליו  לא<BR>יבוא׃
מי־פעל  ועשה  קרא  <BR>הדרות  מראש  אני<BR>יהוה  ראשון<BR>ואת־אחרנים<BR>אני־הוא׃
ראו  איים  וייראו  <BR>קצות  הארץ  יחרדו<BR>קרבו  ויאתיון׃
איש  את־רעהו  יעזרו  <BR>ולאחיו  יאמר  חזק׃
ויחזק  חרש  את־צרף  <BR>מחליק  פטיש<BR>את־הולם  פעם  אמר<BR>לדבק  טוב  הוא<BR>ויחזקהו  במסמרים<BR>לא  ימוט׃
ואתה  ישראל  עבדי  <BR>יעקב  אשר  בחרתיך<BR>זרע  אברהם  אהבי׃
אשר  החזקתיך  מקצות  <BR>הארץ  ומאציליה<BR>קראתיך  ואמר  לך<BR>עבדי־אתה  בחרתיך<BR>ולא  מאסתיך׃
אל־תירא  כי  <BR>עמך־אני  אל־תשתע<BR>כי־אני  אלהיך<BR>אמצתיך  אף־עזרתיך<BR>אף־  תמכתיך  בימין<BR>צדקי׃
הן  יבשו  ויכלמו  כל  <BR>הנחרים  בך  יהיו<BR>כאין  ויאבדו  אנשי<BR>ריבך׃
תבקשם  ולא  תמצאם  <BR>אנשי  מצתך  יהיו<BR>כאין  וכאפס  אנשי<BR>מלחמתך׃
כי  אני  יהוה  אלהיך  <BR>מחזיק  ימינך  האמר<BR>לך  אל־תירא  אני<BR>עזרתיך׃
אל־תיראי  תולעת  <BR>יעקב  מתי  ישראל<BR>אני  עזרתיך<BR>נאם־יהוה  וגאלך<BR>קדוש  ישראל׃
הנה  שמתיך  למורג  <BR>חרוץ  חדש  בעל<BR>פיפיות  תדוש  הרים<BR>ותדק  וגבעות  כמץ<BR>תשים׃
תזרם  ורוח  תשאם  <BR>וסערה  תפיץ  אותם<BR>ואתה  תגיל  ביהוה<BR>בקדוש  ישראל<BR>תתהלל׃
העניים  והאביונים  <BR>מבקשים  מים  ואין<BR>לשונם  בצמא  נשתה<BR>אני  יהוה  אענם<BR>אלהי  ישראל  לא<BR>אעזבם׃
אפתח  על־שפיים  <BR>נהרות  ובתוך  בקעות<BR>מעינות  אשים  מדבר<BR>לאגם־מים  וארץ  ציה<BR>למוצאי  מים׃
אתן  במדבר  ארז  שטה  <BR>והדס  ועץ  שמן  אשים<BR>בערבה  ברוש  תדהר<BR>ותאשור  יחדו׃
למען  יראו  וידעו  <BR>וישימו  וישכילו<BR>יחדו  כי  יד־יהוה<BR>עשתה  זאת  וקדוש<BR>ישראל  בראה׃
קרבו  ריבכם  יאמר  <BR>יהוה  הגישו<BR>עצמותיכם  יאמר  מלך<BR>יעקב׃
יגישו  ויגידו  לנו  <BR>את  אשר  תקרינה<BR>הראשנות  מה  הנה<BR>הגידו  ונשימה  לבנו<BR>ונדעה  אחריתן  או<BR>הבאות  השמיענו׃
הגידו  האתיות  <BR>לאחור  ונדעה  כי<BR>אלהים  אתם<BR>אף־תיטיבו  ותרעו<BR>ונשתעה  ונרא  יחדו׃
הן־אתם  מאין  <BR>ופעלכם  מאפע  תועבה<BR>יבחר  בכם׃
העירותי  מצפון  <BR>ויאת  ממזרח־שמש<BR>יקרא  בשמי  ויבא<BR>סגנים  כמו־חמר<BR>וכמו  יוצר<BR>ירמס־טיט׃
מי־הגיד  מראש  <BR>ונדעה  ומלפנים<BR>ונאמר  צדיק  אף<BR>אין־מגיד  אף  אין<BR>משמיע  אף  אין־שמע<BR>אמריכם׃
ראשון  לציון  הנה  <BR>הנם  ולירושלם  מבשר<BR>אתן׃
וארא  ואין  איש  <BR>ומאלה  ואין  יועץ<BR>ואשאלם  וישיבו<BR>דבר׃
הן  כלם  און  אפס  <BR>מעשיהם  רוח  ותהו<BR>נסכיהם׃
