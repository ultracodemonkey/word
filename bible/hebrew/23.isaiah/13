משא  בבל  אשר  חזה  <BR>ישעיהו  בן־אמוץ׃
על  הר־נשפה  שאו־נס  <BR>הרימו  קול  להם<BR>הניפו  יד  ויבאו<BR>פתחי  נדיבים׃
אני  צויתי  למקדשי  <BR>גם  קראתי  גבורי<BR>לאפי  עליזי  גאותי׃
קול  המון  בהרים  <BR>דמות  עם־רב  קול<BR>שאון  ממלכות  גוים<BR>נאספים  יהוה  צבאות<BR>מפקד  צבא  מלחמה׃
באים  מארץ  מרחק  <BR>מקצה  השמים  יהוה<BR>וכלי  זעמו  לחבל<BR>כל־הארץ׃
הילילו  כי  קרוב  <BR>יום  יהוה  כשד  משדי<BR>יבוא׃
על־כן  כל־ידים  <BR>תרפינה  וכל־לבב<BR>אנוש  ימס׃
ונבהלו  צירים  <BR>וחבלים  יאחזון<BR>כיולדה  יחילון  איש<BR>אל־רעהו  יתמהו  פני<BR>להבים  פניהם׃
הנה  יום־יהוה  בא  <BR>אכזרי  ועברה  וחרון<BR>אף  לשום  הארץ  לשמה<BR>וחטאיה  ישמיד<BR>ממנה׃
כי־כוכבי  השמים  <BR>וכסיליהם  לא  יהלו<BR>אורם  חשך  השמש<BR>בצאתו  וירח  לא־<BR>יגיה  אורו׃
ופקדתי  על־תבל  רעה  <BR>ועל־רשעים  עונם<BR>והשבתי  גאון  זדים<BR>וגאות  עריצים<BR>אשפיל׃
אוקיר  אנוש  מפז  <BR>ואדם  מכתם  אופיר׃
על־כן  שמים  ארגיז  <BR>ותרעש  הארץ  ממקומה<BR>בעברת  יהוה  צבאות<BR>וביום  חרון  אפו׃
והיה  כצבי  מדח  <BR>וכצאן  ואין  מקבץ<BR>איש  אל־עמו  יפנו<BR>ואיש  אל־ארצו<BR>ינוסו׃
כל־הנמצא  ידקר  <BR>וכל־הנספה  יפול<BR>בחרב׃
ועלליהם  ירטשו  <BR>לעיניהם  ישסו<BR>בתיהם  ונשיהם<BR>תשגלנה׃
הנני  מעיר  עליהם  <BR>את־מדי  אשר־כסף  לא<BR>יחשבו  וזהב  לא<BR>יחפצו־בו׃
וקשתות  נערים  <BR>תרטשנה  ופרי־בטן<BR>לא  ירחמו  על־בנים<BR>לא־תחוס  עינם׃
והיתה  בבל  צבי  <BR>ממלכות  תפארת  גאון<BR>כשדים  כמהפכת<BR>אלהים  את־סדם<BR>ואת־עמרה׃
לא־תשב  לנצח  ולא  <BR>תשכן  עד־דור  ודור<BR>ולא־יהל  שם  ערבי<BR>ורעים  לא־  ירבצו<BR>שם׃
ורבצו־שם  ציים  <BR>ומלאו  בתיהם  אחים<BR>ושכנו  שם  בנות<BR>יענה  ושעירים<BR>ירקדו־שם׃
וענה  איים  <BR>באלמנותיו  ותנים<BR>בהיכלי  ענג  וקרוב<BR>לבוא  עתה  וימיה  לא<BR>ימשכו׃
