הדבר  אשר  חזה  <BR>ישעיהו  בן־אמוץ<BR>על־יהודה  וירושלם׃
והיה  באחרית  הימים  <BR>נכון  יהיה  הר<BR>בית־יהוה  בראש<BR>ההרים  ונשא  מגבעות<BR>ונהרו  אליו<BR>כל־הגוים׃
והלכו  עמים  רבים  <BR>ואמרו  לכו  ונעלה<BR>אל־הר־יהוה  אל־בית<BR>אלהי  יעקב  וירנו<BR>מדרכיו  ונלכה<BR>בארחתיו  כי  מציון<BR>תצא  תורה<BR>ודבר־יהוה<BR>מירושלם׃
ושפט  בין  הגוים  <BR>והוכיח  לעמים  רבים<BR>וכתתו  חרבותם<BR>לאתים  וחניתותיהם<BR>למזמרות  לא־ישא<BR>גוי  אל־גוי  חרב<BR>ולא־ילמדו  עוד<BR>מלחמה׃
בית  יעקב  לכו  <BR>ונלכה  באור  יהוה׃
כי  נטשתה  עמך  בית  <BR>יעקב  כי  מלאו  מקדם<BR>ועננים  כפלשתים<BR>ובילדי  נכרים<BR>ישפיקו׃
ותמלא  ארצו  כסף  <BR>וזהב  ואין  קצה<BR>לאצרתיו  ותמלא<BR>ארצו  סוסים  ואין<BR>קצה  למרכבתיו׃
ותמלא  ארצו  אלילים  <BR>למעשה  ידיו  ישתחוו<BR>לאשר  עשו  אצבעתיו׃
וישח  אדם  <BR>וישפל־איש  ואל־תשא<BR>להם׃
בוא  בצור  והטמן  <BR>בעפר  מפני  פחד<BR>יהוה  ומהדר  גאנו׃
עיני  גבהות  אדם  <BR>שפל  ושח  רום  אנשים<BR>ונשגב  יהוה  לבדו<BR>ביום  ההוא׃
כי  יום  ליהוה  <BR>צבאות  על  כל־גאה<BR>ורם  ועל  כל־נשא<BR>ושפל׃
ועל  כל־ארזי  <BR>הלבנון  הרמים<BR>והנשאים  ועל<BR>כל־אלוני  הבשן׃
ועל  כל־ההרים  <BR>הרמים  ועל<BR>כל־הגבעות  הנשאות׃
ועל  כל־מגדל  גבה  <BR>ועל  כל־חומה<BR>בצורה׃
ועל  כל־אניות  <BR>תרשיש  ועל<BR>כל־שכיות  החמדה׃
ושח  גבהות  האדם  <BR>ושפל  רום  אנשים<BR>ונשגב  יהוה  לבדו<BR>ביום  ההוא׃
והאלילים  כליל  <BR>יחלף׃
ובאו  במערות  צרים  <BR>ובמחלות  עפר  מפני<BR>פחד  יהוה  ומהדר<BR>גאונו  בקומו  לערץ<BR>הארץ׃
ביום  ההוא  ישליך  <BR>האדם  את  אלילי<BR>כספו  ואת  אלילי<BR>זהבו  אשר  עשו־לו<BR>להשתחות  לחפר  פרות<BR>ולעטלפים׃
לבוא  בנקרות  הצרים  <BR>ובסעפי  הסלעים<BR>מפני  פחד  יהוה<BR>ומהדר  גאונו  בקומו<BR>לערץ  הארץ׃
חדלו  לכם  מן־האדם  <BR>אשר  נשמה  באפו<BR>כי־במה  נחשב  הוא׃
