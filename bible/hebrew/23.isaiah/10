הוי  החקקים  <BR>חקקי־און  ומכתבים<BR>עמל  כתבו׃
להטות  מדין  דלים  <BR>ולגזל  משפט  עניי<BR>עמי  להיות  אלמנות<BR>שללם  ואת־  יתומים<BR>יבזו׃
ומה־תעשו  ליום  <BR>פקדה  ולשואה  ממרחק<BR>תבוא  על־מי  תנוסו<BR>לעזרה  ואנה  תעזבו<BR>כבודכם׃
בלתי  כרע  תחת  אסיר  <BR>ותחת  הרוגים  יפלו<BR>בכל־זאת  לא־שב  אפו<BR>ועוד  ידו  נטויה׃
הוי  אשור  שבט  אפי  <BR>ומטה־הוא  בידם<BR>זעמי׃
בגוי  חנף  אשלחנו  <BR>ועל־עם  עברתי<BR>אצונו  לשלל  שלל<BR>ולבז  בז  ולשימו<BR>מרמס  כחמר  חוצות׃
והוא  לא־כן  ידמה  <BR>ולבבו  לא־כן  יחשב<BR>כי  להשמיד  בלבבו<BR>ולהכרית  גוים  לא<BR>מעט׃
כי  יאמר  הלא  שרי  <BR>יחדו  מלכים׃
הלא  ככרכמיש  כלנו  <BR>אם־לא  כארפד  חמת<BR>אם־לא  כדמשק<BR>שמרון׃
כאשר  מצאה  ידי  <BR>לממלכת  האליל<BR>ופסיליהם  מירושלם<BR>ומשמרון׃
הלא  כאשר  עשיתי  <BR>לשמרון  ולאליליה<BR>כן  אעשה  לירושלם<BR>ולעצביה׃
והיה  כי־יבצע  אדני  <BR>את־כל־מעשהו  בהר<BR>ציון  ובירושלם<BR>אפקד  על־פרי־  גדל<BR>לבב  מלך־אשור<BR>ועל־תפארת  רום<BR>עיניו׃
כי  אמר  בכח  ידי  <BR>עשיתי  ובחכמתי  כי<BR>נבנותי  ואסיר<BR>גבולת  עמים<BR>ועתידתיהם  שושתי<BR>ואוריד  כאביר<BR>יושבים׃
ותמצא  כקן  ידי  <BR>לחיל  העמים  וכאסף<BR>ביצים  עזבות<BR>כל־הארץ  אני  אספתי<BR>ולא  היה  נדד  כנף<BR>ופצה  פה  ומצפצף׃
היתפאר  הגרזן  על  <BR>החצב  בו  אם־יתגדל<BR>המשור  על־מניפו<BR>כהניף  שבט<BR>ואת־מרימיו  כהרים<BR>מטה  לא־עץ׃
לכן  ישלח  האדון  <BR>יהוה  צבאות<BR>במשמניו  רזון  ותחת<BR>כבדו  יקד  יקד<BR>כיקוד  אש׃
והיה  אור־ישראל  <BR>לאש  וקדושו  ללהבה<BR>ובערה  ואכלה  שיתו<BR>ושמירו  ביום  אחד׃
וכבוד  יערו  וכרמלו  <BR>מנפש  ועד־בשר  יכלה<BR>והיה  כמסס  נסס׃
ושאר  עץ  יערו  מספר  <BR>יהיו  ונער  יכתבם׃
והיה  ביום  ההוא  <BR>לא־יוסיף  עוד  שאר<BR>ישראל  ופליטת<BR>בית־יעקב  להשען<BR>על־מכהו  ונשען<BR>על־יהוה  קדוש<BR>ישראל  באמת׃
שאר  ישוב  שאר  יעקב  <BR>אל־אל  גבור׃
כי  אם־יהיה  עמך  <BR>ישראל  כחול  הים<BR>שאר  ישוב  בו  כליון<BR>חרוץ  שוטף  צדקה׃
כי  כלה  ונחרצה  <BR>אדני  יהוה  צבאות<BR>עשה  בקרב  כל־הארץ׃
לכן  כה־אמר  אדני  <BR>יהוה  צבאות<BR>אל־תירא  עמי  ישב<BR>ציון  מאשור  בשבט<BR>יככה  ומטהו<BR>ישא־עליך  בדרך<BR>מצרים׃
כי־עוד  מעט  מזער  <BR>וכלה  זעם  ואפי<BR>על־תבליתם׃
ועורר  עליו  יהוה  <BR>צבאות  שוט  כמכת<BR>מדין  בצור  עורב<BR>ומטהו  על־הים<BR>ונשאו  בדרך  מצרים׃
והיה  ביום  ההוא  <BR>יסור  סבלו  מעל<BR>שכמך  ועלו  מעל<BR>צוארך  וחבל  על<BR>מפני־שמן׃
בא  על־עית  עבר  <BR>במגרון  למכמש<BR>יפקיד  כליו׃
עברו  מעברה  גבע  <BR>מלון  לנו  חרדה<BR>הרמה  גבעת  שאול<BR>נסה׃
צהלי  קולך  בת־גלים  <BR>הקשיבי  לישה  עניה<BR>ענתות׃
נדדה  מדמנה  ישבי  <BR>הגבים  העיזו׃
עוד  היום  בנב  לעמד  <BR>ינפף  ידו  הר<BR>בית־ציון  גבעת<BR>ירושלם׃
הנה  האדון  יהוה  <BR>צבאות  מסעף  פארה<BR>במערצה  ורמי  הקומה<BR>גדועים  והגבהים<BR>ישפלו׃
ונקף  סבכי  היער  <BR>בברזל  והלבנון<BR>באדיר  יפול׃
