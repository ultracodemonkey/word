ויצא  חטר  מגזע  ישי  <BR>ונצר  משרשיו  יפרה׃
ונחה  עליו  רוח  <BR>יהוה  רוח  חכמה<BR>ובינה  רוח  עצה<BR>וגבורה  רוח  דעת<BR>ויראת  יהוה׃
והריחו  ביראת  יהוה  <BR>ולא־למראה  עיניו<BR>ישפוט  ולא־למשמע<BR>אזניו  יוכיח׃
ושפט  בצדק  דלים  <BR>והוכיח  במישור<BR>לענוי־ארץ<BR>והכה־ארץ  בשבט  פיו<BR>וברוח  שפתיו  ימית<BR>רשע׃
והיה  צדק  אזור  <BR>מתניו  והאמונה<BR>אזור  חלציו׃
וגר  זאב  עם־כבש  <BR>ונמר  עם־גדי  ירבץ<BR>ועגל  וכפיר  ומריא<BR>יחדו  ונער  קטן  נהג<BR>בם׃
ופרה  ודב  תרעינה  <BR>יחדו  ירבצו  ילדיהן<BR>ואריה  כבקר<BR>יאכל־תבן׃
ושעשע  יונק  על־חר  <BR>פתן  ועל  מאורת<BR>צפעוני  גמול  ידו<BR>הדה׃
לא־ירעו  <BR>ולא־ישחיתו  בכל־הר<BR>קדשי  כי־מלאה  הארץ<BR>דעה  את־יהוה  כמים<BR>לים  מכסים׃
והיה  ביום  ההוא  <BR>שרש  ישי  אשר  עמד<BR>לנס  עמים  אליו<BR>גוים  ידרשו  והיתה<BR>מנחתו  כבוד׃
והיה  ביום  ההוא  <BR>יוסיף  אדני  שנית<BR>ידו  לקנות  את־שאר<BR>עמו  אשר  ישאר<BR>מאשור  וממצרים<BR>ומפתרוס  ומכוש<BR>ומעילם  ומשנער<BR>ומחמת  ומאיי  הים׃
ונשא  נס  לגוים  <BR>ואסף  נדחי  ישראל<BR>ונפצות  יהודה  יקבץ<BR>מארבע  כנפות  הארץ׃
וסרה  קנאת  אפרים  <BR>וצררי  יהודה  יכרתו<BR>אפרים  לא־יקנא<BR>את־יהודה  ויהודה<BR>לא־יצר  את־אפרים׃
ועפו  בכתף  פלשתים  <BR>ימה  יחדו  יבזו<BR>את־בני־קדם  אדום<BR>ומואב  משלוח  ידם<BR>ובני  עמון  משמעתם׃
והחרים  יהוה  את  <BR>לשון  ים־מצרים<BR>והניף  ידו  על־הנהר<BR>בעים  רוחו  והכהו<BR>לשבעה  נחלים<BR>והדריך  בנעלים׃
והיתה  מסלה  לשאר  <BR>עמו  אשר  ישאר<BR>מאשור  כאשר  היתה<BR>לישראל  ביום  עלתו<BR>מארץ  מצרים׃
