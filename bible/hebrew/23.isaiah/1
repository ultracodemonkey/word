חזון  ישעיהו  <BR>בן־אמוץ  אשר  חזה<BR>על־יהודה  וירושלם<BR>בימי  עזיהו  יותם<BR>אחז  יחזקיהו  מלכי<BR>יהודה׃
שמעו  שמים  והאזיני  <BR>ארץ  כי  יהוה  דבר<BR>בנים  גדלתי<BR>ורוממתי  והם  פשעו<BR>בי׃
ידע  שור  קנהו  <BR>וחמור  אבוס  בעליו<BR>ישראל  לא  ידע  עמי<BR>לא  התבונן׃
הוי  גוי  חטא  עם  <BR>כבד  עון  זרע  מרעים<BR>בנים  משחיתים  עזבו<BR>את־יהוה  נאצו<BR>את־קדוש  ישראל<BR>נזרו  אחור׃
על  מה  תכו  עוד  <BR>תוסיפו  סרה  כל־ראש<BR>לחלי  וכל־לבב  דוי׃
מכף־רגל  ועד־ראש  <BR>אין־בו  מתם  פצע<BR>וחבורה  ומכה  טריה<BR>לא־זרו  ולא  חבשו<BR>ולא  רככה  בשמן׃
ארצכם  שממה  עריכם  <BR>שרפות  אש  אדמתכם<BR>לנגדכם  זרים  אכלים<BR>אתה  ושממה  כמהפכת<BR>זרים׃
ונותרה  בת־ציון  <BR>כסכה  בכרם  כמלונה<BR>במקשה  כעיר  נצורה׃
לולי  יהוה  צבאות  <BR>הותיר  לנו  שריד<BR>כמעט  כסדם  היינו<BR>לעמרה  דמינו׃
שמעו  דבר־יהוה  <BR>קציני  סדם  האזינו<BR>תורת  אלהינו  עם<BR>עמרה׃
למה־לי  רב־זבחיכם  <BR>יאמר  יהוה  שבעתי<BR>עלות  אילים  וחלב<BR>מריאים  ודם  פרים<BR>וכבשים  ועתודים  לא<BR>חפצתי׃
כי  תבאו  לראות  פני  <BR>מי־בקש  זאת  מידכם<BR>רמס  חצרי׃
לא  תוסיפו  הביא  <BR>מנחת־שוא  קטרת<BR>תועבה  היא  לי  חדש<BR>ושבת  קרא  מקרא<BR>לא־אוכל  און<BR>ועצרה׃
חדשיכם  ומועדיכם  <BR>שנאה  נפשי  היו  עלי<BR>לטרח  נלאיתי  נשא׃
ובפרשכם  כפיכם  <BR>אעלים  עיני  מכם  גם<BR>כי־תרבו  תפלה<BR>אינני  שמע  ידיכם<BR>דמים  מלאו׃
רחצו  הזכו  הסירו  <BR>רע  מעלליכם  מנגד<BR>עיני  חדלו  הרע׃
למדו  היטב  דרשו  <BR>משפט  אשרו  חמוץ<BR>שפטו  יתום  ריבו<BR>אלמנה׃
לכו־נא  ונוכחה  <BR>יאמר  יהוה  אם־יהיו<BR>חטאיכם  כשנים  כשלג<BR>ילבינו  אם־  יאדימו<BR>כתולע  כצמר  יהיו׃
אם־תאבו  ושמעתם  <BR>טוב  הארץ  תאכלו׃
ואם־תמאנו  ומריתם  <BR>חרב  תאכלו  כי  פי<BR>יהוה  דבר׃
איכה  היתה  לזונה  <BR>קריה  נאמנה  מלאתי<BR>משפט  צדק  ילין  בה<BR>ועתה  מרצחים׃
כספך  היה  לסיגים  <BR>סבאך  מהול  במים׃
שריך  סוררים  וחברי  <BR>גנבים  כלו  אהב  שחד<BR>ורדף  שלמנים  יתום<BR>לא  ישפטו  וריב<BR>אלמנה  לא־יבוא<BR>אליהם׃
לכן  נאם  האדון  <BR>יהוה  צבאות  אביר<BR>ישראל  הוי  אנחם<BR>מצרי  ואנקמה<BR>מאויבי׃
ואשיבה  ידי  עליך  <BR>ואצרף  כבר  סיגיך<BR>ואסירה  כל־בדיליך׃
ואשיבה  שפטיך  <BR>כבראשנה  ויעציך<BR>כבתחלה  אחרי־כן<BR>יקרא  לך  עיר  הצדק<BR>קריה  נאמנה׃
ציון  במשפט  תפדה  <BR>ושביה  בצדקה׃
ושבר  פשעים  וחטאים  <BR>יחדו  ועזבי  יהוה<BR>יכלו׃
כי  יבשו  מאילים  <BR>אשר  חמדתם  ותחפרו<BR>מהגנות  אשר  בחרתם׃
כי  תהיו  כאלה  נבלת  <BR>עלה  וכגנה  אשר־מים<BR>אין  לה׃
והיה  החסן  לנערת  <BR>ופעלו  לניצוץ<BR>ובערו  שניהם  יחדו<BR>ואין  מכבה׃
