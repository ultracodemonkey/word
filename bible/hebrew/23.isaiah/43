ועתה  כה־אמר  יהוה  <BR>בראך  יעקב  ויצרך<BR>ישראל  אל־תירא  כי<BR>גאלתיך  קראתי  בשמך<BR>לי־אתה׃
כי־תעבר  במים  <BR>אתך־אני  ובנהרות<BR>לא  ישטפוך  כי־תלך<BR>במו־אש  לא  תכוה<BR>ולהבה  לא  תבער־בך׃
כי  אני  יהוה  אלהיך  <BR>קדוש  ישראל  מושיעך<BR>נתתי  כפרך  מצרים<BR>כוש  וסבא  תחתיך׃
מאשר  יקרת  בעיני  <BR>נכבדת  ואני  אהבתיך<BR>ואתן  אדם  תחתיך<BR>ולאמים  תחת  נפשך׃
אל־תירא  כי  <BR>אתך־אני  ממזרח<BR>אביא  זרעך  וממערב<BR>אקבצך׃
אמר  לצפון  תני  <BR>ולתימן  אל־תכלאי<BR>הביאי  בני  מרחוק<BR>ובנותי  מקצה  הארץ׃
כל  הנקרא  בשמי  <BR>ולכבודי  בראתיו<BR>יצרתיו  אף־עשיתיו׃
הוציא  עם־עור  <BR>ועינים  יש  וחרשים<BR>ואזנים  למו׃
כל־הגוים  נקבצו  <BR>יחדו  ויאספו  לאמים<BR>מי  בהם  יגיד  זאת<BR>וראשנות  ישמיענו<BR>יתנו  עדיהם  ויצדקו<BR>וישמעו  ויאמרו<BR>אמת׃
אתם  עדי  נאם־יהוה  <BR>ועבדי  אשר  בחרתי<BR>למען  תדעו  ותאמינו<BR>לי  ותבינו  כי־אני<BR>הוא  לפני  לא־נוצר<BR>אל  ואחרי  לא  יהיה׃
אנכי  אנכי  יהוה  <BR>ואין  מבלעדי<BR>מושיע׃
אנכי  הגדתי  <BR>והושעתי  והשמעתי<BR>ואין  בכם  זר  ואתם<BR>עדי  נאם־יהוה<BR>ואני־אל׃
גם־מיום  אני  הוא  <BR>ואין  מידי  מציל<BR>אפעל  ומי  ישיבנה׃
כה־אמר  יהוה  גאלכם  <BR>קדוש  ישראל  למענכם<BR>שלחתי  בבלה<BR>והורדתי  בריחים<BR>כלם  וכשדים  באניות<BR>רנתם׃
אני  יהוה  קדושכם  <BR>בורא  ישראל  מלככם׃
כה  אמר  יהוה  הנותן  <BR>בים  דרך  ובמים<BR>עזים  נתיבה׃
המוציא  רכב־וסוס  <BR>חיל  ועזוז  יחדו<BR>ישכבו  בל־יקומו<BR>דעכו  כפשתה  כבו׃
אל־תזכרו  ראשנות  <BR>וקדמניות<BR>אל־תתבננו׃
הנני  עשה  חדשה  עתה  <BR>תצמח  הלוא  תדעוה<BR>אף  אשים  במדבר  דרך<BR>בישמון  נהרות׃
תכבדני  חית  השדה  <BR>תנים  ובנות  יענה<BR>כי־נתתי  במדבר  מים<BR>נהרות  בישימן<BR>להשקות  עמי  בחירי׃
עם־זו  יצרתי  לי  <BR>תהלתי  יספרו׃
ולא־אתי  קראת  יעקב  <BR>כי־יגעת  בי  ישראל׃
לא־הביאת  לי  שה  <BR>עלתיך  וזבחיך  לא<BR>כבדתני  לא  העבדתיך<BR>במנחה  ולא  הוגעתיך<BR>בלבונה׃
לא־קנית  לי  בכסף  <BR>קנה  וחלב  זבחיך  לא<BR>הרויתני  אך<BR>העבדתני  בחטאותיך<BR>הוגעתני  בעונתיך׃
אנכי  אנכי  הוא  מחה  <BR>פשעיך  למעני<BR>וחטאתיך  לא  אזכר׃
הזכירני  נשפטה  יחד  <BR>ספר  אתה  למען<BR>תצדק׃
אביך  הראשון  חטא  <BR>ומליציך  פשעו  בי׃
ואחלל  שרי  קדש  <BR>ואתנה  לחרם  יעקב<BR>וישראל  לגדופים׃
