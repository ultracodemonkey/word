הוי  אריאל  אריאל  <BR>קרית  חנה  דוד  ספו<BR>שנה  על־שנה  חגים<BR>ינקפו׃
והציקותי  לאריאל  <BR>והיתה  תאניה  ואניה<BR>והיתה  לי  כאריאל׃
וחניתי  כדור  עליך  <BR>וצרתי  עליך  מצב<BR>והקימתי  עליך<BR>מצרת׃
ושפלת  מארץ  תדברי  <BR>ומעפר  תשח  אמרתך<BR>והיה  כאוב  מארץ<BR>קולך  ומעפר  אמרתך<BR>תצפצף׃
והיה  כאבק  דק  המון  <BR>זריך  וכמץ  עבר<BR>המון  עריצים  והיה<BR>לפתע  פתאם׃
מעם  יהוה  צבאות  <BR>תפקד  ברעם  וברעש<BR>וקול  גדול  סופה<BR>וסערה  ולהב  אש<BR>אוכלה׃
והיה  כחלום  חזון  <BR>לילה  המון<BR>כל־הגוים  הצבאים<BR>על־אריאל  וכל־צביה<BR>ומצדתה  והמציקים<BR>לה׃
והיה  כאשר  יחלם  <BR>הרעב  והנה  אוכל<BR>והקיץ  וריקה  נפשו<BR>וכאשר  יחלם  הצמא<BR>והנה  שתה  והקיץ<BR>והנה  עיף  ונפשו<BR>שוקקה  כן  יהיה<BR>המון  כל־הגוים<BR>הצבאים  על־הר<BR>ציון׃
התמהמהו  ותמהו  <BR>השתעשעו  ושעו  שכרו<BR>ולא־יין  נעו  ולא<BR>שכר׃
כי־נסך  עליכם  יהוה  <BR>רוח  תרדמה  ויעצם<BR>את־עיניכם<BR>את־הנביאים  ואת־<BR>ראשיכם  החזים  כסה׃
ותהי  לכם  חזות  הכל  <BR>כדברי  הספר  החתום<BR>אשר־יתנו  אתו<BR>אל־יודע  הספר  לאמר<BR>קרא  נא־זה  ואמר  לא<BR>אוכל  כי  חתום  הוא׃
ונתן  הספר  על  אשר  <BR>לא־ידע  ספר  לאמר<BR>קרא  נא־זה  ואמר  לא<BR>ידעתי  ספר׃
ויאמר  אדני  יען  כי  <BR>נגש  העם  הזה  בפיו<BR>ובשפתיו  כבדוני<BR>ולבו  רחק  ממני<BR>ותהי  יראתם  אתי<BR>מצות  אנשים  מלמדה׃
לכן  הנני  יוסף  <BR>להפליא  את־העם־הזה<BR>הפלא  ופלא  ואבדה<BR>חכמת  חכמיו  ובינת<BR>נבניו  תסתתר׃
הוי  המעמיקים  <BR>מיהוה  לסתר  עצה<BR>והיה  במחשך  מעשיהם<BR>ויאמרו  מי  ראנו<BR>ומי  יודענו׃
הפככם  אם־כחמר  <BR>היצר  יחשב  כי־יאמר<BR>מעשה  לעשהו  לא<BR>עשני  ויצר  אמר<BR>ליוצרו  לא  הבין׃
הלוא־עוד  מעט  מזער  <BR>ושב  לבנון  לכרמל<BR>והכרמל  ליער  יחשב׃
ושמעו  ביום־ההוא  <BR>החרשים  דברי־ספר<BR>ומאפל  ומחשך  עיני<BR>עורים  תראינה׃
ויספו  ענוים  ביהוה  <BR>שמחה  ואביוני  אדם<BR>בקדוש  ישראל<BR>יגילו׃
כי־אפס  עריץ  וכלה  <BR>לץ  ונכרתו  כל־שקדי<BR>און׃
מחטיאי  אדם  בדבר  <BR>ולמוכיח  בשער<BR>יקשון  ויטו  בתהו<BR>צדיק׃
לכן  כה־אמר  יהוה  <BR>אל־בית  יעקב  אשר<BR>פדה  את־אברהם<BR>לא־עתה  יבוש  יעקב<BR>ולא  עתה  פניו<BR>יחורו׃
כי  בראתו  ילדיו  <BR>מעשה  ידי  בקרבו<BR>יקדישו  שמי<BR>והקדישו  את־קדוש<BR>יעקב  ואת־אלהי<BR>ישראל  יעריצו׃
וידעו  תעי־רוח  <BR>בינה  ורוגנים<BR>ילמדו־לקח׃
