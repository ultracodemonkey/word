ביום  ההוא  יושר  <BR>השיר־הזה  בארץ<BR>יהודה  עיר  עז־לנו<BR>ישועה  ישית  חומות<BR>וחל׃
פתחו  שערים  ויבא  <BR>גוי־צדיק  שמר<BR>אמנים׃
יצר  סמוך  תצר  שלום  <BR>שלום  כי  בך  בטוח׃
בטחו  ביהוה  עדי־עד  <BR>כי  ביה  יהוה  צור<BR>עולמים׃
כי  השח  ישבי  מרום  <BR>קריה  נשגבה<BR>ישפילנה  ישפילה<BR>עד־ארץ  יגיענה  עד־<BR>עפר׃
תרמסנה  רגל  רגלי  <BR>עני  פעמי  דלים׃
ארח  לצדיק  מישרים  <BR>ישר  מעגל  צדיק<BR>תפלס׃
אף  ארח  משפטיך  <BR>יהוה  קוינוך  לשמך<BR>ולזכרך  תאות־נפש׃
נפשי  אויתיך  בלילה  <BR>אף־רוחי  בקרבי<BR>אשחרך  כי  כאשר<BR>משפטיך  לארץ  צדק<BR>למדו  ישבי  תבל׃
יחן  רשע  בל־למד  <BR>צדק  בארץ  נכחות<BR>יעול  ובל־יראה<BR>גאות  יהוה׃
יהוה  רמה  ידך  <BR>בל־יחזיון  יחזו<BR>ויבשו  קנאת־עם<BR>אף־אש  צריך  תאכלם׃
יהוה  תשפת  שלום  <BR>לנו  כי  גם<BR>כל־מעשינו  פעלת<BR>לנו׃
יהוה  אלהינו  <BR>בעלונו  אדנים<BR>זולתך  לבד־בך<BR>נזכיר  שמך׃
מתים  בל־יחיו  <BR>רפאים  בל־יקמו  לכן<BR>פקדת  ותשמידם<BR>ותאבד  כל־זכר  למו׃
יספת  לגוי  יהוה  <BR>יספת  לגוי  נכבדת<BR>רחקת  כל־קצוי־ארץ׃
יהוה  בצר  פקדוך  <BR>צקון  לחש  מוסרך<BR>למו׃
כמו  הרה  תקריב  <BR>ללדת  תחיל  תזעק<BR>בחבליה  כן  היינו<BR>מפניך  יהוה׃
הרינו  חלנו  כמו  <BR>ילדנו  רוח  ישועת<BR>בל־נעשה  ארץ<BR>ובל־יפלו  ישבי<BR>תבל׃
יחיו  מתיך  נבלתי  <BR>יקומון  הקיצו<BR>ורננו  שכני  עפר  כי<BR>טל  אורת  טלך  וארץ<BR>רפאים  תפיל׃
לך  עמי  בא  בחדריך  <BR>וסגר  דלתיך  בעדך<BR>חבי  כמעט־רגע<BR>עד־יעבור־זעם׃
כי־הנה  יהוה  יצא  <BR>ממקומו  לפקד  עון<BR>ישב־הארץ  עליו<BR>וגלתה  הארץ  את־<BR>דמיה  ולא־תכסה  עוד<BR>על־הרוגיה׃
