הן  עבדי  אתמך־בו  <BR>בחירי  רצתה  נפשי<BR>נתתי  רוחי  עליו<BR>משפט  לגוים  יוציא׃
לא  יצעק  ולא  ישא  <BR>ולא־ישמיע  בחוץ<BR>קולו׃
קנה  רצוץ  לא  ישבור  <BR>ופשתה  כהה  לא<BR>יכבנה  לאמת  יוציא<BR>משפט׃
לא  יכהה  ולא  ירוץ  <BR>עד־ישים  בארץ  משפט<BR>ולתורתו  איים<BR>ייחילו׃
כה־אמר  האל  יהוה  <BR>בורא  השמים<BR>ונוטיהם  רקע  הארץ<BR>וצאצאיה  נתן  נשמה<BR>לעם  עליה  ורוח<BR>להלכים  בה׃
אני  יהוה  קראתיך  <BR>בצדק  ואחזק  בידך<BR>ואצרך  ואתנך  לברית<BR>עם  לאור  גוים׃
לפקח  עינים  עורות  <BR>להוציא  ממסגר  אסיר<BR>מבית  כלא  ישבי<BR>חשך׃
אני  יהוה  הוא  שמי  <BR>וכבודי  לאחר<BR>לא־אתן  ותהלתי<BR>לפסילים׃
הראשנות  הנה־באו  <BR>וחדשות  אני  מגיד<BR>בטרם  תצמחנה  אשמיע<BR>אתכם׃
שירו  ליהוה  שיר  <BR>חדש  תהלתו  מקצה<BR>הארץ  יורדי  הים<BR>ומלאו  איים<BR>וישביהם׃
ישאו  מדבר  ועריו  <BR>חצרים  תשב  קדר<BR>ירנו  ישבי  סלע<BR>מראש  הרים  יצוחו׃
ישימו  ליהוה  כבוד  <BR>ותהלתו  באיים<BR>יגידו׃
יהוה  כגבור  יצא  <BR>כאיש  מלחמות  יעיר<BR>קנאה  יריע<BR>אף־יצריח  על־איביו<BR>יתגבר׃
החשיתי  מעולם  <BR>אחריש  אתאפק<BR>כיולדה  אפעה  אשם<BR>ואשאף  יחד׃
אחריב  הרים  וגבעות  <BR>וכל־עשבם  אוביש<BR>ושמתי  נהרות  לאיים<BR>ואגמים  אוביש׃
והולכתי  עורים  <BR>בדרך  לא  ידעו<BR>בנתיבות  לא־ידעו<BR>אדריכם  אשים  מחשך<BR>לפניהם  לאור<BR>ומעקשים  למישור<BR>אלה  הדברים  עשיתם<BR>ולא  עזבתים׃
נסגו  אחור  יבשו  <BR>בשת  הבטחים  בפסל<BR>האמרים  למסכה  אתם<BR>אלהינו׃
החרשים  שמעו  <BR>והעורים  הביטו<BR>לראות׃
מי  עור  כי  אם־עבדי  <BR>וחרש  כמלאכי  אשלח<BR>מי  עור  כמשלם  ועור<BR>כעבד  יהוה׃
ראית  רבות  ולא  <BR>תשמר  פקוח  אזנים<BR>ולא  ישמע׃
יהוה  חפץ  למען  <BR>צדקו  יגדיל  תורה<BR>ויאדיר׃
והוא  עם־בזוז  <BR>ושסוי  הפח  בחורים<BR>כלם  ובבתי  כלאים<BR>החבאו  היו  לבז<BR>ואין  מציל  משסה<BR>ואין־אמר  השב׃
מי  בכם  יאזין  זאת  <BR>יקשב  וישמע  לאחור׃
מי־נתן  למשוסה  <BR>יעקב  וישראל<BR>לבזזים  הלוא  יהוה<BR>זו  חטאנו  לו  ולא־<BR>אבו  בדרכיו  הלוך<BR>ולא  שמעו  בתורתו׃
וישפך  עליו  חמה  <BR>אפו  ועזוז  מלחמה<BR>ותלהטהו  מסביב  ולא<BR>ידע  ותבער־  בו<BR>ולא־ישים  על־לב׃
