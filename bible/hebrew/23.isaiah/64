לא־נקרא  שמך  עליהם  <BR>לוא־קרעת  שמים<BR>ירדת  מפניך  הרים<BR>נזלו׃
כקדח  אש  המסים  מים  <BR>תבעה־אש  להודיע<BR>שמך  לצריך  מפניך<BR>גוים  ירגזו׃
בעשותך  נוראות  לא  <BR>נקוה  ירדת  מפניך<BR>הרים  נזלו׃
ומעולם  לא־שמעו  לא  <BR>האזינו  עין<BR>לא־ראתה  אלהים<BR>זולתך  יעשה  למחכה־<BR>לו׃
פגעת  את־שש  ועשה  <BR>צדק  בדרכיך  יזכרוך<BR>הן־אתה  קצפת  ונחטא<BR>בהם  עולם  ונושע׃
ונהי  כטמא  כלנו  <BR>וכבגד  עדים<BR>כל־צדקתינו  ונבל<BR>כעלה  כלנו  ועוננו<BR>כרוח  ישאנו׃
ואין־קורא  בשמך  <BR>מתעורר  להחזיק  בך<BR>כי־הסתרת  פניך<BR>ממנו  ותמוגנו<BR>ביד־עוננו׃
ועתה  יהוה  אבינו  <BR>אתה  אנחנו  החמר<BR>ואתה  יצרנו  ומעשה<BR>ידך  כלנו׃
אל־תקצף  יהוה  <BR>עד־מאד  ואל־לעד<BR>תזכר  עון  הן<BR>הבט־נא  עמך  כלנו׃
ערי  קדשך  היו  מדבר  <BR>ציון  מדבר  היתה<BR>ירושלם  שממה׃
בית  קדשנו  <BR>ותפארתנו  אשר<BR>הללוך  אבתינו  היה<BR>לשרפת  אש<BR>וכל־מחמדינו  היה<BR>לחרבה׃
העל־אלה  תתאפק  <BR>יהוה  תחשה  ותעננו<BR>עד־מאד׃
