ויהי  בארבע  עשרה  <BR>שנה  למלך  חזקיהו<BR>עלה  סנחריב<BR>מלך־אשור  על<BR>כל־ערי  יהודה<BR>הבצרות  ויתפשם׃
וישלח  מלך־אשור  <BR>את־רב־שקה  מלכיש<BR>ירושלמה  אל־המלך<BR>חזקיהו  בחיל  כבד<BR>ויעמד  בתעלת  הברכה<BR>העליונה  במסלת  שדה<BR>כובס׃
ויצא  אליו  אליקים  <BR>בן־חלקיהו  אשר<BR>על־הבית  ושבנא<BR>הספר  ויואח  בן־<BR>אסף  המזכיר׃
ויאמר  אליהם  <BR>רב־שקה  אמרו־נא<BR>אל־חזקיהו  כה־אמר<BR>המלך  הגדול  מלך<BR>אשור  מה  הבטחון<BR>הזה  אשר  בטחת׃
אמרתי  <BR>אך־דבר־שפתים  עצה<BR>וגבורה  למלחמה  עתה<BR>על־מי  בטחת  כי<BR>מרדת  בי׃
הנה  בטחת  על־משענת  <BR>הקנה  הרצוץ  הזה<BR>על־מצרים  אשר  יסמך<BR>איש  עליו  ובא  בכפו<BR>ונקבה  כן  פרעה<BR>מלך־מצרים<BR>לכל־הבטחים  עליו׃
וכי־תאמר  אלי  <BR>אל־יהוה  אלהינו<BR>בטחנו  הלוא־הוא<BR>אשר  הסיר  חזקיהו<BR>את־  במתיו<BR>ואת־מזבחתיו  ויאמר<BR>ליהודה  ולירושלם<BR>לפני  המזבח  הזה<BR>תשתחוו׃
ועתה  התערב  נא  <BR>את־אדני  המלך  אשור<BR>ואתנה  לך  אלפים<BR>סוסים  אם־תוכל  לתת<BR>לך  רכבים  עליהם׃
ואיך  תשיב  את  פני  <BR>פחת  אחד  עבדי  אדני<BR>הקטנים  ותבטח  לך<BR>על־מצרים  לרכב<BR>ולפרשים׃
ועתה  המבלעדי  יהוה  <BR>עליתי  על־הארץ<BR>הזאת  להשחיתה  יהוה<BR>אמר  אלי  עלה<BR>אל־הארץ  הזאת<BR>והשחיתה׃
ויאמר  אליקים  <BR>ושבנא  ויואח<BR>אל־רב־שקה  דבר־נא<BR>אל־עבדיך  ארמית  כי<BR>שמעים  אנחנו<BR>ואל־תדבר  אלינו<BR>יהודית  באזני  העם<BR>אשר  על־החומה׃
ויאמר  רב־שקה  האל  <BR>אדניך  ואליך  שלחני<BR>אדני  לדבר<BR>את־הדברים  האלה<BR>הלא  על־האנשים<BR>הישבים  על־החומה<BR>לאכל  את־חראיהם<BR>ולשתות  את־שיניהם<BR>עמכם׃
ויעמד  רב־שקה  <BR>ויקרא  בקול־גדול<BR>יהודית  ויאמר  שמעו<BR>את־דברי  המלך<BR>הגדול  מלך  אשור׃
כה  אמר  המלך  <BR>אל־ישא  לכם  חזקיהו<BR>כי  לא־יוכל  להציל<BR>אתכם׃
ואל־יבטח  אתכם  <BR>חזקיהו  אל־יהוה<BR>לאמר  הצל  יצילנו<BR>יהוה  לא  תנתן  העיר<BR>הזאת  ביד  מלך<BR>אשור׃
אל־תשמעו  <BR>אל־חזקיהו  כי  כה<BR>אמר  המלך  אשור<BR>עשו־אתי  ברכה  וצאו<BR>אלי  ואכלו<BR>איש־גפנו  ואיש<BR>תאנתו  ושתו  איש<BR>מי־בורו׃
עד־באי  ולקחתי  <BR>אתכם  אל־ארץ<BR>כארצכם  ארץ  דגן<BR>ותירוש  ארץ  לחם<BR>וכרמים׃
פן־יסית  אתכם  <BR>חזקיהו  לאמר  יהוה<BR>יצילנו  ההצילו<BR>אלהי  הגוים  איש<BR>את־ארצו  מיד  מלך<BR>אשור׃
איה  אלהי  חמת  <BR>וארפד  איה  אלהי<BR>ספרוים  וכי־הצילו<BR>את־שמרון  מידי׃
מי  בכל־אלהי  <BR>הארצות  האלה<BR>אשר־הצילו  את־ארצם<BR>מידי  כי־יציל  יהוה<BR>את־ירושלם  מידי׃
ויחרישו  ולא־ענו  <BR>אתו  דבר  כי־מצות<BR>המלך  היא  לאמר  לא<BR>תענהו׃
ויבא  אליקים  <BR>בן־חלקיהו<BR>אשר־על־הבית  ושבנא<BR>הסופר  ויואח<BR>בן־אסף  המזכיר<BR>אל־חזקיהו  קרועי<BR>בגדים  ויגידו  לו<BR>את  דברי  רב־שקה׃
