הן  לא־קצרה  <BR>יד־יהוה  מהושיע<BR>ולא־כבדה  אזנו<BR>משמוע׃
כי  אם־עונתיכם  היו  <BR>מבדלים  בינכם  לבין<BR>אלהיכם  וחטאותיכם<BR>הסתירו  פנים  מכם<BR>משמוע׃
כי  כפיכם  נגאלו  <BR>בדם  ואצבעותיכם<BR>בעון  שפתותיכם<BR>דברו־שקר  לשונכם<BR>עולה  תהגה׃
אין־קרא  בצדק  ואין  <BR>נשפט  באמונה  בטוח<BR>על־תהו  ודבר־שוא<BR>הרו  עמל  והוליד<BR>און׃
ביצי  צפעוני  בקעו  <BR>וקורי  עכביש  יארגו<BR>האכל  מביציהם  ימות<BR>והזורה  תבקע  אפעה׃
קוריהם  לא־יהיו  <BR>לבגד  ולא  יתכסו<BR>במעשיהם  מעשיהם<BR>מעשי־און  ופעל  חמס<BR>בכפיהם׃
רגליהם  לרע  ירצו  <BR>וימהרו  לשפך  דם<BR>נקי  מחשבותיהם<BR>מחשבות  און  שד<BR>ושבר  במסלותם׃
דרך  שלום  לא  ידעו  <BR>ואין  משפט<BR>במעגלותם<BR>נתיבותיהם  עקשו<BR>להם  כל  דרך  בה  לא<BR>ידע  שלום׃
על־כן  רחק  משפט  <BR>ממנו  ולא  תשיגנו<BR>צדקה  נקוה  לאור<BR>והנה־חשך  לנגהות<BR>באפלות  נהלך׃
נגששה  כעורים  קיר  <BR>וכאין  עינים  נגששה<BR>כשלנו  בצהרים  כנשף<BR>באשמנים  כמתים׃
נהמה  כדבים  כלנו  <BR>וכיונים  הגה  נהגה<BR>נקוה  למשפט  ואין<BR>לישועה  רחקה  ממנו׃
כי־רבו  פשעינו  <BR>נגדך  וחטאותינו<BR>ענתה  בנו<BR>כי־פשעינו  אתנו<BR>ועונתינו  ידענום׃
פשע  וכחש  ביהוה  <BR>ונסוג  מאחר  אלהינו<BR>דבר־עשק  וסרה  הרו<BR>והגו  מלב<BR>דברי־שקר׃
והסג  אחור  משפט  <BR>וצדקה  מרחוק  תעמד<BR>כי־כשלה  ברחוב  אמת<BR>ונכחה  לא־  תוכל<BR>לבוא׃
ותהי  האמת  נעדרת  <BR>וסר  מרע  משתולל<BR>וירא  יהוה  וירע<BR>בעיניו  כי־אין<BR>משפט׃
וירא  כי־אין  איש  <BR>וישתומם  כי  אין<BR>מפגיע  ותושע  לו<BR>זרעו  וצדקתו  היא<BR>סמכתהו׃
וילבש  צדקה  כשרין  <BR>וכובע  ישועה  בראשו<BR>וילבש  בגדי  נקם<BR>תלבשת  ויעט  כמעיל<BR>קנאה׃
כעל  גמלות  כעל  <BR>ישלם  חמה  לצריו<BR>גמול  לאיביו  לאיים<BR>גמול  ישלם׃
וייראו  ממערב  <BR>את־שם  יהוה<BR>וממזרח־שמש<BR>את־כבודו  כי־יבוא<BR>כנהר  צר  רוח  יהוה<BR>נססה  בו׃
ובא  לציון  גואל  <BR>ולשבי  פשע  ביעקב<BR>נאם  יהוה׃
ואני  זאת  בריתי  <BR>אותם  אמר  יהוה<BR>רוחי  אשר  עליך<BR>ודברי  אשר־שמתי<BR>בפיך  לא־ימושו<BR>מפיך  ומפי  זרעך<BR>ומפי  זרע  זרעך  אמר<BR>יהוה  מעתה  ועד־<BR>עולם׃
