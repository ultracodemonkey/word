רוח  אדני  יהוה  עלי  <BR>יען  משח  יהוה  אתי<BR>לבשר  ענוים  שלחני<BR>לחבש  לנשברי־לב<BR>לקרא  לשבוים  דרור<BR>ולאסורים  פקח־קוח׃
לקרא  שנת־רצון  <BR>ליהוה  ויום  נקם<BR>לאלהינו  לנחם<BR>כל־אבלים׃
לשום  לאבלי  ציון  <BR>לתת  להם  פאר  תחת<BR>אפר  שמן  ששון  תחת<BR>אבל  מעטה  תהלה  תחת<BR>רוח  כהה  וקרא  להם<BR>אילי  הצדק  מטע<BR>יהוה  להתפאר׃
ובנו  חרבות  עולם  <BR>שממות  ראשנים<BR>יקוממו  וחדשו  ערי<BR>חרב  שממות  דור<BR>ודור׃
ועמדו  זרים  ורעו  <BR>צאנכם  ובני  נכר<BR>אכריכם  וכרמיכם׃
ואתם  כהני  יהוה  <BR>תקראו  משרתי<BR>אלהינו  יאמר  לכם<BR>חיל  גוים  תאכלו<BR>ובכבודם  תתימרו׃
תחת  בשתכם  משנה  <BR>וכלמה  ירנו  חלקם<BR>לכן  בארצם  משנה<BR>יירשו  שמחת  עולם<BR>תהיה  להם׃
כי  אני  יהוה  אהב  <BR>משפט  שנא  גזל<BR>בעולה  ונתתי  פעלתם<BR>באמת  וברית  עולם<BR>אכרות  להם׃
ונודע  בגוים  זרעם  <BR>וצאצאיהם  בתוך<BR>העמים  כל־ראיהם<BR>יכירום  כי  הם  זרע<BR>ברך  יהוה׃
שוש  אשיש  ביהוה  <BR>תגל  נפשי  באלהי  כי<BR>הלבישני  בגדי־ישע<BR>מעיל  צדקה  יעטני<BR>כחתן  יכהן  פאר<BR>וככלה  תעדה  כליה׃
כי  כארץ  תוציא  <BR>צמחה  וכגנה  זרועיה<BR>תצמיח  כן  אדני<BR>יהוה  יצמיח  צדקה<BR>ותהלה  נגד<BR>כל־הגוים׃
