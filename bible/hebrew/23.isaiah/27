ביום  ההוא  יפקד  <BR>יהוה  בחרבו  הקשה<BR>והגדולה  והחזקה  על<BR>לויתן  נחש  ברח  ועל<BR>לויתן  נחש  עקלתון<BR>והרג  את־התנין  אשר<BR>בים׃
ביום  ההוא  כרם  חמד  <BR>ענו־לה׃
אני  יהוה  נצרה  <BR>לרגעים  אשקנה  פן<BR>יפקד  עליה  לילה<BR>ויום  אצרנה׃
חמה  אין  לי  <BR>מי־יתנני  שמיר  שית<BR>במלחמה  אפשעה  בה<BR>אציתנה  יחד׃
או  יחזק  במעוזי  <BR>יעשה  שלום  לי  שלום<BR>יעשה־לי׃
הבאים  ישרש  יעקב  <BR>יציץ  ופרח  ישראל<BR>ומלאו  פני־תבל<BR>תנובה׃
הכמכת  מכהו  הכהו  <BR>אם־כהרג  הרגיו<BR>הרג׃
בסאסאה  בשלחה  <BR>תריבנה  הגה  ברוחו<BR>הקשה  ביום  קדים׃
לכן  בזאת  יכפר  <BR>עון־יעקב  וזה<BR>כל־פרי  הסר  חטאתו<BR>בשומו  כל־אבני<BR>מזבח  כאבני־גר<BR>מנפצות  לא־יקמו<BR>אשרים  וחמנים׃
כי  עיר  בצורה  בדד  <BR>נוה  משלח  ונעזב<BR>כמדבר  שם  ירעה  עגל<BR>ושם  ירבץ  וכלה<BR>סעפיה׃
ביבש  קצירה  תשברנה  <BR>נשים  באות  מאירות<BR>אותה  כי  לא<BR>עם־בינות  הוא<BR>על־כן  לא־ירחמנו<BR>עשהו  ויצרו  לא<BR>יחננו׃
והיה  ביום  ההוא  <BR>יחבט  יהוה  משבלת<BR>הנהר  עד־נחל  מצרים<BR>ואתם  תלקטו  לאחד<BR>אחד  בני  ישראל׃
והיה  ביום  ההוא  <BR>יתקע  בשופר  גדול<BR>ובאו  האבדים  בארץ<BR>אשור  והנדחים  בארץ<BR>מצרים  והשתחוו<BR>ליהוה  בהר  הקדש<BR>בירושלם׃
