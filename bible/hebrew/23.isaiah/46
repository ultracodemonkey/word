כרע  בל  קרס  נבו  <BR>היו  עצביהם  לחיה<BR>ולבהמה  נשאתיכם<BR>עמוסות  משא  לעיפה׃
קרסו  כרעו  יחדו  לא  <BR>יכלו  מלט  משא<BR>ונפשם  בשבי  הלכה׃
שמעו  אלי  בית  יעקב  <BR>וכל־שארית  בית<BR>ישראל  העמסים<BR>מני־בטן  הנשאים<BR>מני־רחם׃
ועד־זקנה  אני  הוא  <BR>ועד־שיבה  אני  אסבל<BR>אני  עשיתי  ואני<BR>אשא  ואני  אסבל<BR>ואמלט׃
למי  תדמיוני  ותשוו  <BR>ותמשלוני  ונדמה׃
הזלים  זהב  מכיס  <BR>וכסף  בקנה  ישקלו<BR>ישכרו  צורף  ויעשהו<BR>אל  יסגדו  אף־<BR>ישתחוו׃
ישאהו  על־כתף  <BR>יסבלהו  ויניחהו<BR>תחתיו  ויעמד<BR>ממקומו  לא  ימיש<BR>אף־  יצעק  אליו  ולא<BR>יענה  מצרתו  לא<BR>יושיענו׃
זכרו־זאת  והתאששו  <BR>השיבו  פושעים<BR>על־לב׃
זכרו  ראשנות  מעולם  <BR>כי  אנכי  אל  ואין<BR>עוד  אלהים  ואפס<BR>כמוני׃
מגיד  מראשית  אחרית  <BR>ומקדם  אשר  לא־נעשו<BR>אמר  עצתי  תקום<BR>וכל־חפצי  אעשה׃
קרא  ממזרח  עיט  <BR>מארץ  מרחק  איש<BR>עצתו  אף־דברתי<BR>אף־אביאנה  יצרתי<BR>אף־  אעשנה׃
שמעו  אלי  אבירי  לב  <BR>הרחוקים  מצדקה׃
קרבתי  צדקתי  לא  <BR>תרחק  ותשועתי  לא<BR>תאחר  ונתתי  בציון<BR>תשועה  לישראל<BR>תפארתי׃
