כי  לא  מועף  לאשר  <BR>מוצק  לה  כעת<BR>הראשון  הקל  ארצה<BR>זבלון  וארצה  נפתלי<BR>והאחרון  הכביד  דרך<BR>הים  עבר  הירדן<BR>גליל  הגוים׃
העם  ההלכים  בחשך  <BR>ראו  אור  גדול  ישבי<BR>בארץ  צלמות  אור<BR>נגה  עליהם׃
הרבית  הגוי  לא  <BR>הגדלת  השמחה  שמחו<BR>לפניך  כשמחת  בקציר<BR>כאשר  יגילו  בחלקם<BR>שלל׃
כי  את־על  סבלו  ואת  <BR>מטה  שכמו  שבט  הנגש<BR>בו  החתת  כיום<BR>מדין׃
כי  כל־סאון  סאן  <BR>ברעש  ושמלה  מגוללה<BR>בדמים  והיתה  לשרפה<BR>מאכלת  אש׃
כי־ילד  ילד־לנו  בן  <BR>נתן־לנו  ותהי<BR>המשרה  על־שכמו<BR>ויקרא  שמו  פלא<BR>יועץ  אל  גבור<BR>אביעד  שר־שלום׃
לםרבה  המשרה  <BR>ולשלום  אין־קץ<BR>על־כסא  דוד<BR>ועל־ממלכתו  להכין<BR>אתה  ולסעדה  במשפט<BR>ובצדקה  מעתה<BR>ועד־עולם  קנאת<BR>יהוה  צבאות<BR>תעשה־זאת׃
דבר  שלח  אדני  <BR>ביעקב  ונפל<BR>בישראל׃
וידעו  העם  כלו  <BR>אפרים  ויושב  שמרון<BR>בגאוה  ובגדל  לבב<BR>לאמר׃
לבנים  נפלו  וגזית  <BR>נבנה  שקמים  גדעו<BR>וארזים  נחליף׃
וישגב  יהוה  את־צרי  <BR>רצין  עליו<BR>ואת־איביו  יסכסך׃
ארם  מקדם  ופלשתים  <BR>מאחור  ויאכלו<BR>את־ישראל  בכל־פה<BR>בכל־זאת  לא־שב  אפו<BR>ועוד  ידו  נטויה׃
והעם  לא־שב  <BR>עד־המכהו  ואת־יהוה<BR>צבאות  לא  דרשו׃
ויכרת  יהוה  מישראל  <BR>ראש  וזנב  כפה<BR>ואגמון  יום  אחד׃
זקן  ונשוא־פנים  <BR>הוא  הראש  ונביא<BR>מורה־שקר  הוא<BR>הזנב׃
ויהיו  מאשרי  <BR>העם־הזה  מתעים<BR>ומאשריו  מבלעים׃
על־כן  על־בחוריו  <BR>לא־ישמח  אדני<BR>ואת־יתמיו<BR>ואת־אלמנתיו  לא<BR>ירחם  כי  כלו  חנף<BR>ומרע  וכל־פה  דבר<BR>נבלה  בכל־זאת<BR>לא־שב  אפו  ועוד<BR>ידו  נטויה׃
כי־בערה  כאש  רשעה  <BR>שמיר  ושית  תאכל<BR>ותצת  בסבכי  היער<BR>ויתאבכו  גאות  עשן׃
בעברת  יהוה  צבאות  <BR>נעתם  ארץ  ויהי  העם<BR>כמאכלת  אש  איש<BR>אל־אחיו  לא  יחמלו׃
ויגזר  על־ימין  <BR>ורעב  ויאכל<BR>על־שמאול  ולא  שבעו<BR>איש  בשר־זרעו<BR>יאכלו׃
מנשה  את־אפרים  <BR>ואפרים  את־מנשה<BR>יחדו  המה  על־יהודה<BR>בכל־זאת  לא־שב  אפו<BR>ועוד  ידו  נטויה׃
