רני  עקרה  לא  ילדה  <BR>פצחי  רנה  וצהלי<BR>לא־חלה  כי־רבים<BR>בני־שוממה  מבני<BR>בעולה  אמר  יהוה׃
הרחיבי  מקום  אהלך  <BR>ויריעות  משכנותיך<BR>יטו  אל־תחשכי<BR>האריכי  מיתריך<BR>ויתדתיך  חזקי׃
כי־ימין  ושמאול  <BR>תפרצי  וזרעך  גוים<BR>יירש  וערים  נשמות<BR>יושיבו׃
אל־תיראי  כי־לא  <BR>תבושי  ואל־תכלמי<BR>כי  לא  תחפירי  כי<BR>בשת  עלומיך  תשכחי<BR>וחרפת  אלמנותיך  לא<BR>תזכרי־עוד׃
כי  בעליך  עשיך  <BR>יהוה  צבאות  שמו<BR>וגאלך  קדוש  ישראל<BR>אלהי  כל־הארץ<BR>יקרא׃
כי־כאשה  עזובה  <BR>ועצובת  רוח  קראך<BR>יהוה  ואשת  נעורים<BR>כי  תמאס  אמר<BR>אלהיך׃
ברגע  קטן  עזבתיך  <BR>וברחמים  גדלים<BR>אקבצך׃
בשצף  קצף  הסתרתי  <BR>פני  רגע  ממך  ובחסד<BR>עולם  רחמתיך  אמר<BR>גאלך  יהוה׃
כי־מי  נח  זאת  לי  <BR>אשר  נשבעתי  מעבר<BR>מי־נח  עוד  על־הארץ<BR>כן  נשבעתי  מקצף<BR>עליך  ומגער־בך׃
כי  ההרים  ימושו  <BR>והגבעות  תמוטנה<BR>וחסדי  מאתך<BR>לא־ימוש  וברית<BR>שלומי  לא  תמוט  אמר<BR>מרחמך  יהוה׃
עניה  סערה  לא  נחמה  <BR>הנה  אנכי  מרביץ<BR>בפוך  אבניך<BR>ויסדתיך  בספירים׃
ושמתי  כדכד  שמשתיך  <BR>ושעריך  לאבני  אקדח<BR>וכל־גבולך<BR>לאבני־חפץ׃
וכל־בניך  למודי  <BR>יהוה  ורב  שלום<BR>בניך׃
בצדקה  תכונני  רחקי  <BR>מעשק  כי־לא  תיראי<BR>וממחתה  כי  לא־תקרב<BR>אליך׃
הן  גור  יגור  אפס  <BR>מאותי  מי־גר  אתך<BR>עליך  יפול׃
הן  אנכי  בראתי  חרש  <BR>נפח  באש  פחם<BR>ומוציא  כלי  למעשהו<BR>ואנכי  בראתי  משחית<BR>לחבל׃
כל־כלי  יוצר  עליך  <BR>לא  יצלח  וכל־לשון<BR>תקום־אתך  למשפט<BR>תרשיעי  זאת  נחלת<BR>עבדי  יהוה  וצדקתם<BR>מאתי  נאם־יהוה׃
