הנה  יהוה  בוקק  <BR>הארץ  ובולקה  ועוה<BR>פניה  והפיץ  ישביה׃
והיה  כעם  ככהן  <BR>כעבד  כאדניו  כשפחה<BR>כגברתה  כקונה<BR>כמוכר  כמלוה  כלוה<BR>כנשה  כאשר  נשא  בו׃
הבוק  תבוק  הארץ  <BR>והבוז  תבוז  כי<BR>יהוה  דבר  את־הדבר<BR>הזה׃
אבלה  נבלה  הארץ  <BR>אמללה  נבלה  תבל<BR>אמללו  מרום<BR>עם־הארץ׃
והארץ  חנפה  תחת  <BR>ישביה  כי־עברו<BR>תורת  חלפו  חק  הפרו<BR>ברית  עולם׃
על־כן  אלה  אכלה  <BR>ארץ  ויאשמו  ישבי<BR>בה  על־כן  חרו  ישבי<BR>ארץ  ונשאר  אנוש<BR>מזער׃
אבל  תירוש  <BR>אמללה־גפן  נאנחו<BR>כל־שמחי־לב׃
שבת  משוש  תפים  חדל  <BR>שאון  עליזים  שבת<BR>משוש  כנור׃
בשיר  לא  ישתו־יין  <BR>ימר  שכר  לשתיו׃
נשברה  קרית־תהו  <BR>סגר  כל־בית  מבוא׃
צוחה  על־היין  <BR>בחוצות  ערבה<BR>כל־שמחה  גלה  משוש<BR>הארץ׃
נשאר  בעיר  שמה  <BR>ושאיה  יכת־שער׃
כי  כה  יהיה  בקרב  <BR>הארץ  בתוך  העמים<BR>כנקף  זית  כעוללת<BR>אם־כלה  בציר׃
המה  ישאו  קולם  <BR>ירנו  בגאון  יהוה<BR>צהלו  מים׃
על־כן  בארים  כבדו  <BR>יהוה  באיי  הים  שם<BR>יהוה  אלהי  ישראל׃
מכנף  הארץ  זמרת  <BR>שמענו  צבי  לצדיק<BR>ואמר  רזי־לי<BR>רזי־לי  אוי  לי<BR>בגדים  בגדו  ובגד<BR>בוגדים  בגדו׃
פחד  ופחת  ופח  עליך  <BR>יושב  הארץ׃
והיה  הנס  מקול  <BR>הפחד  יפל  אל־הפחת<BR>והעולה  מתוך  הפחת<BR>ילכד  בפח  כי־<BR>ארבות  ממרום  נפתחו<BR>וירעשו  מוסדי  ארץ׃
רעה  התרעעה  הארץ  <BR>פור  התפוררה  ארץ<BR>מוט  התמוטטה  ארץ׃
נוע  תנוע  ארץ  <BR>כשכור  והתנודדה<BR>כמלונה  וכבד  עליה<BR>פשעה  ונפלה  ולא־<BR>תסיף  קום׃
והיה  ביום  ההוא  <BR>יפקד  יהוה  על־צבא<BR>המרום  במרום<BR>ועל־מלכי  האדמה<BR>על־האדמה׃
ואספו  אספה  אסיר  <BR>על־בור  וסגרו<BR>על־מסגר  ומרב  ימים<BR>יפקדו׃
וחפרה  הלבנה  ובושה  <BR>החמה  כי־מלך  יהוה<BR>צבאות  בהר  ציון<BR>ובירושלם  ונגד<BR>זקניו  כבוד׃
