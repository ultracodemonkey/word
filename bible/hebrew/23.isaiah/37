ויהי  כשמע  המלך  <BR>חזקיהו  ויקרע<BR>את־בגדיו  ויתכס<BR>בשק  ויבא  בית<BR>יהוה׃
וישלח  את־אליקים  <BR>אשר־על־הבית  ואת<BR>שבנא  הסופר  ואת<BR>זקני  הכהנים<BR>מתכסים  בשקים<BR>אל־ישעיהו  בן־אמוץ<BR>הנביא׃
ויאמרו  אליו  כה  <BR>אמר  חזקיהו<BR>יום־צרה  ותוכחה<BR>ונאצה  היום  הזה  כי<BR>באו  בנים  עד־משבר<BR>וכח  אין  ללדה׃
אולי  ישמע  יהוה  <BR>אלהיך  את  דברי<BR>רב־שקה  אשר  שלחו<BR>מלך־אשור  אדניו<BR>לחרף  אלהים  חי<BR>והוכיח  בדברים  אשר<BR>שמע  יהוה  אלהיך<BR>ונשאת  תפלה  בעד<BR>השארית  הנמצאה׃
ויבאו  עבדי  המלך  <BR>חזקיהו  אל־ישעיהו׃
ויאמר  אליהם  <BR>ישעיהו  כה  תאמרון<BR>אל־אדניכם  כה  אמר<BR>יהוה  אל־תירא  מפני<BR>הדברים  אשר  שמעת<BR>אשר  גדפו  נערי<BR>מלך־אשור  אותי׃
הנני  נותן  בו  רוח  <BR>ושמע  שמועה  ושב<BR>אל־ארצו  והפלתיו<BR>בחרב  בארצו׃
וישב  רב־שקה  וימצא  <BR>את־מלך  אשור  נלחם<BR>על־לבנה  כי  שמע  כי<BR>נסע  מלכיש׃
וישמע  על־תרהקה  <BR>מלך־כוש  לאמר  יצא<BR>להלחם  אתך  וישמע<BR>וישלח  מלאכים<BR>אל־חזקיהו  לאמר׃
כה  תאמרון  <BR>אל־חזקיהו<BR>מלך־יהודה  לאמר<BR>אל־ישאך  אלהיך  אשר<BR>אתה  בוטח  בו  לאמר<BR>לא  תנתן  ירושלם<BR>ביד  מלך  אשור׃
הנה  אתה  שמעת  אשר  <BR>עשו  מלכי  אשור<BR>לכל־הארצות<BR>להחרימם  ואתה<BR>תנצל׃
ההצילו  אותם  אלהי  <BR>הגוים  אשר  השחיתו<BR>אבותי  את־גוזן<BR>ואת־חרן  ורצף<BR>ובני־עדן  אשר<BR>בתלשר׃
איה  מלך־חמת  ומלך  <BR>ארפד  ומלך  לעיר<BR>ספרוים  הנע  ועוה׃
ויקח  חזקיהו  <BR>את־הספרים  מיד<BR>המלאכים  ויקראהו<BR>ויעל  בית  יהוה<BR>ויפרשהו  חזקיהו<BR>לפני  יהוה׃
ויתפלל  חזקיהו  <BR>אל־יהוה  לאמר׃
יהוה  צבאות  אלהי  <BR>ישראל  ישב  הכרבים<BR>אתה־הוא  האלהים<BR>לבדך  לכל  ממלכות<BR>הארץ  אתה  עשית<BR>את־השמים<BR>ואת־הארץ׃
הטה  יהוה  אזנך  <BR>ושמע  פקח  יהוה<BR>עינך  וראה  ושמע  את<BR>כל־דברי  סנחריב<BR>אשר  שלח  לחרף<BR>אלהים  חי׃
אמנם  יהוה  החריבו  <BR>מלכי  אשור<BR>את־כל־הארצות<BR>ואת־ארצם׃
ונתן  את־אלהיהם  <BR>באש  כי  לא  אלהים<BR>המה  כי  אם־מעשה<BR>ידי־אדם  עץ  ואבן<BR>ויאבדום׃
ועתה  יהוה  אלהינו  <BR>הושיענו  מידו<BR>וידעו  כל־ממלכות<BR>הארץ  כי־אתה  יהוה<BR>לבדך׃
וישלח  ישעיהו  <BR>בן־אמוץ  אל־חזקיהו<BR>לאמר  כה־אמר  יהוה<BR>אלהי  ישראל  אשר<BR>התפללת  אלי<BR>אל־סנחריב  מלך<BR>אשור׃
זה  הדבר  אשר־דבר  <BR>יהוה  עליו  בזה  לך<BR>לעגה  לך  בתולת<BR>בת־ציון  אחריך  ראש<BR>הניעה  בת  ירושלם׃
את־מי  חרפת  וגדפת  <BR>ועל־מי  הרימותה<BR>קול  ותשא  מרום<BR>עיניך  אל־קדוש<BR>ישראל׃
ביד  עבדיך  חרפת  <BR>אדני  ותאמר  ברב<BR>רכבי  אני  עליתי<BR>מרום  הרים  ירכתי<BR>לבנון  ואכרת  קומת<BR>ארזיו  מבחר  ברשיו<BR>ואבוא  מרום  קצו<BR>יער  כרמלו׃
אני  קרתי  ושתיתי  <BR>מים  ואחרב<BR>בכף־פעמי  כל  יארי<BR>מצור׃
הלוא־שמעת  למרחוק  <BR>אותה  עשיתי  מימי<BR>קדם  ויצרתיה  עתה<BR>הבאתיה  ותהי<BR>להשאות  גלים  נצים<BR>ערים  בצרות׃
וישביהן  קצרי־יד  <BR>חתו  ובשו  היו  עשב<BR>שדה  וירק  דשא  חציר<BR>גגות  ושדמה  לפני<BR>קמה׃
ושבתך  וצאתך  ובואך  <BR>ידעתי  ואת  התרגזך<BR>אלי׃
יען  התרגזך  אלי  <BR>ושאננך  עלה  באזני<BR>ושמתי  חחי  באפך<BR>ומתגי  בשפתיך<BR>והשיבתיך  בדרך<BR>אשר־באת  בה׃
וזה־לך  האות  אכול  <BR>השנה  ספיח  ובשנה<BR>השנית  שחיס  ובשנה<BR>השלישית  זרעו<BR>וקצרו  ונטעו  כרמים<BR>ואכול  פרים׃
ויספה  פליטת  <BR>בית־יהודה  הנשארה<BR>שרש  למטה  ועשה  פרי<BR>למעלה׃
כי  מירושלם  תצא  <BR>שארית  ופליטה  מהר<BR>ציון  קנאת  יהוה<BR>צבאות  תעשה־  זאת׃
לכן  כה־אמר  יהוה  <BR>אל־מלך  אשור  לא<BR>יבוא  אל־העיר  הזאת<BR>ולא־יורה  שם  חץ<BR>ולא־יקדמנה  מגן<BR>ולא־ישפך  עליה<BR>סללה׃
בדרך  אשר־בא  בה  <BR>ישוב  ואל־העיר<BR>הזאת  לא  יבוא<BR>נאם־יהוה׃
וגנותי  על־העיר  <BR>הזאת  להושיעה<BR>למעני  ולמען  דוד<BR>עבדי׃
ויצא  מלאך  יהוה  <BR>ויכה  במחנה  אשור<BR>מאה  ושמנים  וחמשה<BR>אלף  וישכימו  בבקר<BR>והנה  כלם  פגרים<BR>מתים׃
ויסע  וילך  וישב  <BR>סנחריב  מלך־אשור<BR>וישב  בנינוה׃
ויהי  הוא  משתחוה  <BR>בית  נסרך  אלהיו<BR>ואדרמלך  ושראצר<BR>בניו  הכהו  בחרב<BR>והמה  נמלטו  ארץ<BR>אררט  וימלך<BR>אסר־חדן  בנו<BR>תחתיו׃
