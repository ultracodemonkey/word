קרא  בגרון  אל־תחשך  <BR>כשופר  הרם  קולך<BR>והגד  לעמי  פשעם<BR>ולבית  יעקב  חטאתם׃
ואותי  יום  יום  <BR>ידרשון  ודעת  דרכי<BR>יחפצון  כגוי<BR>אשר־צדקה  עשה<BR>ומשפט  אלהיו  לא<BR>עזב  ישאלוני<BR>משפטי־צדק  קרבת<BR>אלהים  יחפצון׃
למה  צמנו  ולא  ראית  <BR>ענינו  נפשנו  ולא<BR>תדע  הן  ביום  צמכם<BR>תמצאו־חפץ<BR>וכל־עצביכם  תנגשו׃
הן  לריב  ומצה  <BR>תצומו  ולהכות<BR>באגרף  רשע<BR>לא־תצומו  כיום<BR>להשמיע  במרום<BR>קולכם׃
הכזה  יהיה  צום  <BR>אבחרהו  יום  ענות<BR>אדם  נפשו  הלכף<BR>כאגמן  ראשו  ושק<BR>ואפר  יציע  הלזה<BR>תקרא־צום  ויום<BR>רצון  ליהוה׃
הלוא  זה  צום  <BR>אבחרהו  פתח  חרצבות<BR>רשע  התר  אגדות<BR>מוטה  ושלח  רצוצים<BR>חפשים  וכל־מוטה<BR>תנתקו׃
הלוא  פרס  לרעב  <BR>לחמך  ועניים<BR>מרודים  תביא  בית<BR>כי־תראה  ערם<BR>וכסיתו  ומבשרך  לא<BR>תתעלם׃
אז  יבקע  כשחר  אורך  <BR>וארכתך  מהרה  תצמח<BR>והלך  לפניך  צדקך<BR>כבוד  יהוה  יאספך׃
אז  תקרא  ויהוה  <BR>יענה  תשוע  ויאמר<BR>הנני  אם־תסיר<BR>מתוכך  מוטה  שלח<BR>אצבע  ודבר־און׃
ותפק  לרעב  נפשך  <BR>ונפש  נענה  תשביע<BR>וזרח  בחשך  אורך<BR>ואפלתך  כצהרים׃
ונחך  יהוה  תמיד  <BR>והשביע  בצחצחות<BR>נפשך  ועצמתיך<BR>יחליץ  והיית  כגן<BR>רוה  וכמוצא  מים<BR>אשר  לא־יכזבו<BR>מימיו׃
ובנו  ממך  חרבות  <BR>עולם  מוסדי<BR>דור־ודור  תקומם<BR>וקרא  לך  גדר  פרץ<BR>משבב  נתיבות  לשבת׃
אם־תשיב  משבת  רגלך  <BR>עשות  חפציך  ביום<BR>קדשי  וקראת  לשבת<BR>ענג  לקדוש  יהוה<BR>מכבד  וכבדתו  מעשות<BR>דרכיך  ממצוא  חפצך<BR>ודבר  דבר׃
אז  תתענג  על־יהוה  <BR>והרכבתיך  על־במותי<BR>ארץ  והאכלתיך  נחלת<BR>יעקב  אביך  כי  פי<BR>יהוה  דבר׃
