בשנת  בא  תרתן  <BR>אשדודה  בשלח  אתו<BR>סרגון  מלך  אשור<BR>וילחם  באשדוד<BR>וילכדה׃
בעת  ההיא  דבר  יהוה  <BR>ביד  ישעיהו<BR>בן־אמוץ  לאמר  לך<BR>ופתחת  השק  מעל<BR>מתניך  ונעלך  תחלץ<BR>מעל  רגליך  ויעש  כן<BR>הלך  ערום  ויחף׃
ויאמר  יהוה  כאשר  <BR>הלך  עבדי  ישעיהו<BR>ערום  ויחף  שלש<BR>שנים  אות  ומופת<BR>על־מצרים  ועל־כוש׃
כן  ינהג  מלך־אשור  <BR>את־שבי  מצרים<BR>ואת־גלות  כוש<BR>נערים  וזקנים  ערום<BR>ויחף  וחשופי  שת<BR>ערות  מצרים׃
וחתו  ובשו  מכוש  <BR>מבטם  ומן־מצרים<BR>תפארתם׃
ואמר  ישב  האי  הזה  <BR>ביום  ההוא  הנה־כה<BR>מבטנו  אשר־נסנו  שם<BR>לעזרה  להנצל  מפני<BR>מלך  אשור  ואיך<BR>נמלט  אנחנו׃
