הנני  שלח  מלאכי  <BR>ופנה־דרך  לפני<BR>ופתאם  יבוא<BR>אל־היכלו  האדון<BR>אשר־  אתם  מבקשים<BR>ומלאך  הברית<BR>אשר־אתם  חפצים<BR>הנה־בא  אמר  יהוה<BR>צבאות׃
ומי  מכלכל  את־יום  <BR>בואו  ומי  העמד<BR>בהראותו  כי־הוא<BR>כאש  מצרף  וכברית<BR>מכבסים׃
וישב  מצרף  ומטהר  <BR>כסף  וטהר<BR>את־בני־לוי  וזקק<BR>אתם  כזהב  וככסף<BR>והיו  ליהוה  מגישי<BR>מנחה  בצדקה׃
וערבה  ליהוה  מנחת  <BR>יהודה  וירושלם<BR>כימי  עולם  וכשנים<BR>קדמניות׃
וקרבתי  אליכם  <BR>למשפט  והייתי  עד<BR>ממהר  במכשפים<BR>ובמנאפים  ובנשבעים<BR>לשקר  ובעשקי<BR>שכר־שכיר  אלמנה<BR>ויתום  ומטי־גר  ולא<BR>יראוני  אמר  יהוה<BR>צבאות׃
כי  אני  יהוה  לא  <BR>שניתי  ואתם<BR>בני־יעקב  לא<BR>כליתם׃
למימי  אבתיכם  סרתם  <BR>מחקי  ולא  שמרתם<BR>שובו  אלי  ואשובה<BR>אליכם  אמר  יהוה<BR>צבאות  ואמרתם  במה<BR>נשוב׃
היקבע  אדם  אלהים  <BR>כי  אתם  קבעים  אתי<BR>ואמרתם  במה  קבענוך<BR>המעשר  והתרומה׃
במארה  אתם  נארים  <BR>ואתי  אתם  קבעים<BR>הגוי  כלו׃
הביאו  את־כל־המעשר  <BR>אל־בית  האוצר  ויהי<BR>טרף  בביתי  ובחנוני<BR>נא  בזאת  אמר  יהוה<BR>צבאות  אם־לא  אפתח<BR>לכם  את  ארבות<BR>השמים  והריקתי  לכם<BR>ברכה  עד־בלי־די׃
וגערתי  לכם  באכל  <BR>ולא־ישחת  לכם<BR>את־פרי  האדמה<BR>ולא־תשכל  לכם  הגפן<BR>בשדה  אמר  יהוה<BR>צבאות׃
ואשרו  אתכם  <BR>כל־הגוים  כי־תהיו<BR>אתם  ארץ  חפץ  אמר<BR>יהוה  צבאות׃
חזקו  עלי  דבריכם  <BR>אמר  יהוה  ואמרתם<BR>מה־נדברנו  עליך׃
אמרתם  שוא  עבד  <BR>אלהים  ומה־בצע  כי<BR>שמרנו  משמרתו  וכי<BR>הלכנו  קדרנית  מפני<BR>יהוה  צבאות׃
ועתה  אנחנו  מאשרים  <BR>זדים  גם־נבנו  עשי<BR>רשעה  גם  בחנו<BR>אלהים  וימלטו׃
אז  נדברו  יראי  <BR>יהוה  איש  את־רעהו<BR>ויקשב  יהוה  וישמע<BR>ויכתב  ספר  זכרון<BR>לפניו  ליראי  יהוה<BR>ולחשבי  שמו׃
והיו  לי  אמר  יהוה  <BR>צבאות  ליום  אשר<BR>אני  עשה  סגלה<BR>וחמלתי  עליהם  כאשר<BR>יחמל  איש  על־בנו<BR>העבד  אתו׃
ושבתם  וראיתם  בין  <BR>צדיק  לרשע  בין  עבד<BR>אלהים  לאשר  לא<BR>עבדו׃
