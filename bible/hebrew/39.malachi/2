ועתה  אליכם  המצוה  <BR>הזאת  הכהנים׃
אם־לא  תשמעו  <BR>ואם־לא  תשימו<BR>על־לב  לתת  כבוד<BR>לשמי  אמר  יהוה<BR>צבאות  ושלחתי  בכם<BR>את־המארה  וארותי<BR>את־ברכותיכם  וגם<BR>ארותיה  כי  אינכם<BR>שמים  על־לב׃
הנני  גער  לכם  <BR>את־הזרע  וזריתי<BR>פרש  על־פניכם  פרש<BR>חגיכם  ונשא  אתכם<BR>אליו׃
וידעתם  כי  שלחתי  <BR>אליכם  את  המצוה<BR>הזאת  להיות  בריתי<BR>את־לוי  אמר  יהוה<BR>צבאות׃
בריתי  היתה  אתו  <BR>החיים  והשלום<BR>ואתנם־לו  מורא<BR>וייראני  ומפני  שמי<BR>נחת  הוא׃
תורת  אמת  היתה  <BR>בפיהו  ועולה<BR>לא־נמצא  בשפתיו<BR>בשלום  ובמישור  הלך<BR>אתי  ורבים  השיב<BR>מעון׃
כי־שפתי  כהן  <BR>ישמרו־דעת  ותורה<BR>יבקשו  מפיהו  כי<BR>מלאך  יהוה־צבאות<BR>הוא׃
ואתם  סרתם  מן־הדרך  <BR>הכשלתם  רבים  בתורה<BR>שחתם  ברית  הלוי<BR>אמר  יהוה  צבאות׃
וגם־אני  נתתי  אתכם  <BR>נבזים  ושפלים<BR>לכל־העם  כפי  אשר<BR>אינכם  שמרים  את־<BR>דרכי  ונשאים  פנים<BR>בתורה׃
הלוא  אב  אחד  לכלנו  <BR>הלוא  אל  אחד  בראנו<BR>מדוע  נבגד  איש<BR>באחיו  לחלל  ברית<BR>אבתינו׃
בגדה  יהודה  ותועבה  <BR>נעשתה  בישראל<BR>ובירושלם  כי  חלל<BR>יהודה  קדש  יהוה<BR>אשר  אהב  ובעל<BR>בת־אל  נכר׃
יכרת  יהוה  לאיש  <BR>אשר  יעשנה  ער  וענה<BR>מאהלי  יעקב  ומגיש<BR>מנחה  ליהוה  צבאות׃
וזאת  שנית  תעשו  <BR>כסות  דמעה  את־מזבח<BR>יהוה  בכי  ואנקה<BR>מאין  עוד  פנות<BR>אל־המנחה  ולקחת<BR>רצון  מידכם׃
ואמרתם  על־מה  על  <BR>כי־יהוה  העיד  בינך<BR>ובין  אשת  נעוריך<BR>אשר  אתה  בגדתה  בה<BR>והיא  חברתך  ואשת<BR>בריתך׃
ולא־אחד  עשה  ושאר  <BR>רוח  לו  ומה  האחד<BR>מבקש  זרע  אלהים<BR>ונשמרתם  ברוחכם<BR>ובאשת  נעוריך<BR>אל־יבגד׃
כי־שנא  שלח  אמר  <BR>יהוה  אלהי  ישראל<BR>וכסה  חמס  על־לבושו<BR>אמר  יהוה  צבאות<BR>ונשמרתם  ברוחכם<BR>ולא  תבגדו׃
הוגעתם  יהוה  <BR>בדבריכם  ואמרתם<BR>במה  הוגענו  באמרכם<BR>כל־עשה  רע  טוב<BR>בעיני  יהוה  ובהם<BR>הוא  חפץ  או  איה<BR>אלהי  המשפט׃
