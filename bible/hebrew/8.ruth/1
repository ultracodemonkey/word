ויהי  בימי  שפט  <BR>השפטים  ויהי  רעב<BR>בארץ  וילך  איש<BR>מבית  לחם  יהודה<BR>לגור  בשדי  מואב<BR>הוא  ואשתו  ושני<BR>בניו׃
ושם  האיש  אלימלך  <BR>ושם  אשתו  נעמי  ושם<BR>שני־בניו  מחלון<BR>וכליון  אפרתים<BR>מבית  לחם  יהודה<BR>ויבאו  שדי־מואב<BR>ויהיו־שם׃
וימת  אלימלך  איש  <BR>נעמי  ותשאר  היא<BR>ושני  בניה׃
וישאו  להם  נשים  <BR>מאביות  שם  האחת<BR>ערפה  ושם  השנית<BR>רות  וישבו  שם  כעשר<BR>שנים׃
וימותו  גם־שניהם  <BR>מחלון  וכליון<BR>ותשאר  האשה  משני<BR>ילדיה  ומאישה׃
ותקם  היא  וכלתיה  <BR>ותשב  משדי  מואב  כי<BR>שמעה  בשדה  מואב<BR>כי־פקד  יהוה<BR>את־עמו  לתת  להם<BR>לחם׃
ותצא  מן־המקום  אשר  <BR>היתה־שמה  ושתי<BR>כלתיה  עמה  ותלכנה<BR>בדרך  לשוב  אל־  ארץ<BR>יהודה׃
ותאמר  נעמי  לשתי  <BR>כלתיה  לכנה  שבנה<BR>אשה  לבית  אמה  יעשה<BR>יהוה  עמכם  חסד<BR>כאשר  עשיתם<BR>עם־המתים  ועמדי׃
יתן  יהוה  לכם  <BR>ומצאן  מנוחה  אשה<BR>בית  אישה  ותשק  להן<BR>ותשאנה  קולן<BR>ותבכינה׃
ותאמרנה־לה  כי־אתך  <BR>נשוב  לעמך׃
ותאמר  נעמי  שבנה  <BR>בנתי  למה  תלכנה<BR>עמי  העוד־לי  בנים<BR>במעי  והיו  לכם<BR>לאנשים׃
שבנה  בנתי  לכן  כי  <BR>זקנתי  מהיות  לאיש<BR>כי  אמרתי  יש־לי<BR>תקוה  גם  הייתי<BR>הלילה  לאיש  וגם<BR>ילדתי  בנים׃
הלהן  תשברנה  עד  <BR>אשר  יגדלו  הלהן<BR>תעגנה  לבלתי  היות<BR>לאיש  אל  בנתי<BR>כי־מר־לי  מאד  מכם<BR>כי־יצאה  בי<BR>יד־יהוה׃
ותשנה  קולן  <BR>ותבכינה  עוד  ותשק<BR>ערפה  לחמותה  ורות<BR>דבקה  בה׃
ותאמר  הנה  שבה  <BR>יבמתך  אל־עמה<BR>ואל־אלהיה  שובי<BR>אחרי  יבמתך׃
ותאמר  רות  <BR>אל־תפגעי־בי  לעזבך<BR>לשוב  מאחריך  כי<BR>אל־אשר  תלכי  אלך<BR>ובאשר  תליני  אלין<BR>עמך  עמי  ואלהיך<BR>אלהי׃
באשר  תמותי  אמות  <BR>ושם  אקבר  כה  יעשה<BR>יהוה  לי  וכה  יסיף<BR>כי  המות  יפריד<BR>ביני  ובינך׃
ותרא  כי־מתאמצת  <BR>היא  ללכת  אתה<BR>ותחדל  לדבר  אליה׃
ותלכנה  שתיהם  <BR>עד־באנה  בית  לחם<BR>ויהי  כבאנה  בית<BR>לחם  ותהם  כל־העיר<BR>עליהן  ותאמרנה<BR>הזאת  נעמי׃
ותאמר  אליהן  <BR>אל־תקראנה  לי  נעמי<BR>קראן  לי  מרא<BR>כי־המר  שדי  לי<BR>מאד׃
אני  מלאה  הלכתי  <BR>וריקם  השיבני  יהוה<BR>למה  תקראנה  לי<BR>נעמי  ויהוה  ענה  בי<BR>ושדי  הרע  לי׃
ותשב  נעמי  ורות  <BR>המואביה  כלתה  עמה<BR>השבה  משדי  מואב<BR>והמה  באו  בית  לחם<BR>בתחלת  קציר  שערים׃
