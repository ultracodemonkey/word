ובעז  עלה  השער  <BR>וישב  שם  והנה  הגאל<BR>עבר  אשר  דבר־בעז<BR>ויאמר  סורה  שבה־פה<BR>פלני  אלמני  ויסר<BR>וישב׃
ויקח  עשרה  אנשים  <BR>מזקני  העיר  ויאמר<BR>שבו־פה  וישבו׃
ויאמר  לגאל  חלקת  <BR>השדה  אשר  לאחינו<BR>לאלימלך  מכרה  נעמי<BR>השבה  משדה  מואב׃
ואני  אמרתי  אגלה  <BR>אזנך  לאמר  קנה  נגד<BR>הישבים  ונגד  זקני<BR>עמי  אם־  תגאל  גאל<BR>ואם־לא  יגאל  הגידה<BR>לי  ואדע  כי  אין<BR>זולתך  לגאול  ואנכי<BR>אחריך  ויאמר  אנכי<BR>אגאל׃
ויאמר  בעז  <BR>ביום־קנותך  השדה<BR>מיד  נעמי  ומאת  רות<BR>המואביה  אשת־המת<BR>קניתי  להקים<BR>שם־המת  על־נחלתו׃
ויאמר  הגאל  לא  <BR>אוכל  לגאול־לי<BR>פן־אשחית  את־נחלתי<BR>גאל־לך  אתה  את־<BR>גאלתי  כי  לא־אוכל<BR>לגאל׃
וזאת  לפנים  בישראל  <BR>על־הגאולה<BR>ועל־התמורה  לקים<BR>כל־דבר  שלף  איש<BR>נעלו  ונתן  לרעהו<BR>וזאת  התעודה<BR>בישראל׃
ויאמר  הגאל  לבעז  <BR>קנה־לך  וישלף<BR>נעלו׃
ויאמר  בעז  לזקנים  <BR>וכל־העם  עדים  אתם<BR>היום  כי  קניתי<BR>את־כל־אשר  לאלימלך<BR>ואת  כל־אשר  לכליון<BR>ומחלון  מיד  נעמי׃
וגם  את־רות  המאביה  <BR>אשת  מחלון  קניתי<BR>לי  לאשה  להקים<BR>שם־המת  על־  נחלתו<BR>ולא־יכרת  שם־המת<BR>מעם  אחיו  ומשער<BR>מקומו  עדים  אתם<BR>היום׃
ויאמרו  כל־העם  <BR>אשר־בשער  והזקנים<BR>עדים  יתן  יהוה<BR>את־האשה  הבאה  אל־<BR>ביתך  כרחל  וכלאה<BR>אשר  בנו  שתיהם<BR>את־בית  ישראל<BR>ועשה־חיל  באפרתה<BR>וקרא־  שם  בבית<BR>לחם׃
ויהי  ביתך  כבית  <BR>פרץ  אשר־ילדה  תמר<BR>ליהודה  מן־הזרע<BR>אשר  יתן  יהוה  לך<BR>מן־הנערה  הזאת׃
ויקח  בעז  את־רות  <BR>ותהי־לו  לאשה  ויבא<BR>אליה  ויתן  יהוה  לה<BR>הריון  ותלד  בן׃
ותאמרנה  הנשים  <BR>אל־נעמי  ברוך  יהוה<BR>אשר  לא  השבית  לך<BR>גאל  היום  ויקרא<BR>שמו  בישראל׃
והיה  לך  למשיב  נפש  <BR>ולכלכל  את־שיבתך<BR>כי  כלתך  אשר־אהבתך<BR>ילדתו  אשר־היא<BR>טובה  לך  משבעה<BR>בנים׃
ותקח  נעמי  את־הילד  <BR>ותשתהו  בחיקה<BR>ותהי־לו  לאמנת׃
ותקראנה  לו  השכנות  <BR>שם  לאמר  ילד־בן<BR>לנעמי  ותקראנה  שמו<BR>עובד  הוא  אבי־ישי<BR>אבי  דוד׃
ואלה  תולדות  פרץ  <BR>פרץ  הוליד<BR>את־חצרון׃
וחצרון  הוליד  <BR>את־רם  ורם  הוליד<BR>את־עמינדב׃
ועמינדב  הוליד  <BR>את־נחשון  ונחשון<BR>הוליד  את־שלמה׃
ושלמון  הוליד  <BR>את־בעז  ובעז  הוליד<BR>את־עובד׃
ועבד  הוליד  את־ישי  <BR>וישי  הוליד<BR>את־דוד׃
