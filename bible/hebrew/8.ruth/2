ולנעמי  מידע  לאישה  <BR>איש  גבור  חיל<BR>ממשפחת  אלימלך<BR>ושמו  בעז׃
ותאמר  רות  המואביה  <BR>אל־נעמי  אלכה־נא<BR>השדה  ואלקטה<BR>בשבלים  אחר  אשר<BR>אמצא־חן  בעיניו<BR>ותאמר  לה  לכי  בתי׃
ותלך  ותבוא  ותלקט  <BR>בשדה  אחרי  הקצרים<BR>ויקר  מקרה  חלקת<BR>השדה  לבעז  אשר<BR>ממשפחת  אלימלך׃
והנה־בעז  בא  מבית  <BR>לחם  ויאמר  לקוצרים<BR>יהוה  עמכם  ויאמרו<BR>לו  יברכך  יהוה׃
ויאמר  בעז  לנערו  <BR>הנצב  על־הקוצרים<BR>למי  הנערה  הזאת׃
ויען  הנער  הנצב  <BR>על־הקוצרים  ויאמר<BR>נערה  מואביה  היא<BR>השבה  עם־נעמי  משדה<BR>מואב׃
ותאמר  אלקטה־נא  <BR>ואספתי  בעמרים<BR>אחרי  הקוצרים<BR>ותבוא  ותעמוד  מאז<BR>הבקר  ועד־עתה  זה<BR>שבתה  הבית  מעט׃
ויאמר  בעז  אל־רות  <BR>הלוא  שמעת  בתי<BR>אל־תלכי  ללקט  בשדה<BR>אחר  וגם  לא  תעבורי<BR>מזה  וכה  תדבקין<BR>עם־נערתי׃
עיניך  בשדה  <BR>אשר־יקצרון  והלכת<BR>אחריהן  הלוא  צויתי<BR>את־הנערים  לבלתי<BR>נגעך  וצמת  והלכת<BR>אל־הכלים  ושתית<BR>מאשר  ישאבון<BR>הנערים׃
ותפל  על־פניה  <BR>ותשתחו  ארצה  ותאמר<BR>אליו  מדוע  מצאתי<BR>חן  בעיניך  להכירני<BR>ואנכי  נכריה׃
ויען  בעז  ויאמר  לה  <BR>הגד  הגד  לי  כל<BR>אשר־עשית  את־חמותך<BR>אחרי  מות  אישך<BR>ותעזבי  אביך  ואמך<BR>וארץ  מולדתך  ותלכי<BR>אל־עם  אשר  לא־ידעת<BR>תמול  שלשום׃
ישלם  יהוה  פעלך  <BR>ותהי  משכרתך  שלמה<BR>מעם  יהוה  אלהי<BR>ישראל  אשר־באת<BR>לחסות  תחת־כנפיו׃
ותאמר  אמצא־חן  <BR>בעיניך  אדני  כי<BR>נחמתני  וכי  דברת<BR>על־לב  שפחתך  ואנכי<BR>לא  אהיה  כאחת<BR>שפחתיך׃
ויאמר  לה  בעז  לעת  <BR>האכל  גשי  הלם<BR>ואכלת  מן־הלחם<BR>וטבלת  פתך  בחמץ<BR>ותשב  מצד  הקוצרים<BR>ויצבט־לה  קלי<BR>ותאכל  ותשבע  ותתר׃
ותקם  ללקט  ויצו  <BR>בעז  את־נעריו  לאמר<BR>גם  בין  העמרים<BR>תלקט  ולא  תכלימוה׃
וגם  של־תשלו  לה  <BR>מן־הצבתים  ועזבתם<BR>ולקטה  ולא<BR>תגערו־בה׃
ותלקט  בשדה  <BR>עד־הערב  ותחבט  את<BR>אשר־לקטה  ויהי<BR>כאיפה  שערים׃
ותשא  ותבוא  העיר  <BR>ותרא  חמותה  את<BR>אשר־לקטה  ותוצא<BR>ותתן־לה  את  אשר־<BR>הותרה  משבעה׃
ותאמר  לה  חמותה  <BR>איפה  לקטת  היום<BR>ואנה  עשית  יהי<BR>מכירך  ברוך  ותגד<BR>לחמותה  את<BR>אשר־עשתה  עמו<BR>ותאמר  שם  האיש  אשר<BR>עשיתי  עמו  היום<BR>בעז׃
ותאמר  נעמי  לכלתה  <BR>ברוך  הוא  ליהוה<BR>אשר  לא־עזב  חסדו<BR>את־החיים  ואת־<BR>המתים  ותאמר  לה<BR>נעמי  קרוב  לנו<BR>האיש  מגאלנו  הוא׃
ותאמר  רות  המואביה  <BR>גם  כי־אמר  אלי<BR>עם־הנערים  אשר־לי<BR>תדבקין  עד  אם־כלו<BR>את  כל־הקציר<BR>אשר־לי׃
ותאמר  נעמי  אל־רות  <BR>כלתה  טוב  בתי  כי<BR>תצאי  עם־נערותיו<BR>ולא  יפגעו־  בך<BR>בשדה  אחר׃
ותדבק  בנערות  בעז  <BR>ללקט  עד־כלות<BR>קציר־השערים  וקציר<BR>החטים  ותשב<BR>את־חמותה׃
