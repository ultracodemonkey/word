ויהי  כאשר־תמו  <BR>כל־הגוי  לעבור<BR>את־הירדן  ויאמר<BR>יהוה  אל־יהושע<BR>לאמר׃
קחו  לכם  מן־העם  <BR>שנים  עשר  אנשים<BR>איש־אחד  איש־אחד<BR>משבט׃
וצוו  אותם  לאמר  <BR>שאו־לכם  מזה  מתוך<BR>הירדן  ממצב  רגלי<BR>הכהנים  הכין<BR>שתים־עשרה  אבנים<BR>והעברתם  אותם  עמכם<BR>והנחתם  אותם  במלון<BR>אשר־תלינו  בו<BR>הלילה׃
ויקרא  יהושע  <BR>אל־שנים  העשר  איש<BR>אשר  הכין  מבני<BR>ישראל  איש־אחד<BR>איש־  אחד  משבט׃
ויאמר  להם  יהושע  <BR>עברו  לפני  ארון<BR>יהוה  אלהיכם<BR>אל־תוך  הירדן<BR>והרימו  לכם  איש<BR>אבן  אחת  על־שכמו<BR>למספר  שבטי<BR>בני־ישראל׃
למען  תהיה  זאת  אות  <BR>בקרבכם  כי־ישאלון<BR>בניכם  מחר  לאמר  מה<BR>האבנים  האלה  לכם׃
ואמרתם  להם  אשר  <BR>נכרתו  מימי  הירדן<BR>מפני  ארון<BR>ברית־יהוה  בעברו<BR>בירדן  נכרתו  מי<BR>הירדן  והיו  האבנים<BR>האלה  לזכרון  לבני<BR>ישראל  עד־  עולם׃
ויעשו־כן  <BR>בני־ישראל  כאשר<BR>צוה  יהושע  וישאו<BR>שתי־עשרה  אבנים<BR>מתוך  הירדן  כאשר<BR>דבר  יהוה  אל־יהושע<BR>למספר  שבטי<BR>בני־ישראל  ויעברום<BR>עמם  אל־המלון<BR>וינחום  שם׃
ושתים  עשרה  אבנים  <BR>הקים  יהושע  בתוך<BR>הירדן  תחת  מצב<BR>רגלי  הכהנים  נשאי<BR>ארון  הברית  ויהיו<BR>שם  עד  היום  הזה׃
והכהנים  נשאי  <BR>הארון  עמדים  בתוך<BR>הירדן  עד  תם<BR>כל־הדבר  אשר־צוה<BR>יהוה  את־יהושע<BR>לדבר  אל־העם  ככל<BR>אשר־צוה  משה<BR>את־יהושע  וימהרו<BR>העם  ויעברו׃
ויהי  כאשר־תם  <BR>כל־העם  לעבור<BR>ויעבר  ארון־יהוה<BR>והכהנים  לפני  העם׃
ויעברו  בני־ראובן  <BR>ובני־גד  וחצי  שבט<BR>המנשה  חמשים  לפני<BR>בני  ישראל  כאשר<BR>דבר  אליהם  משה׃
כארבעים  אלף  חלוצי  <BR>הצבא  עברו  לפני<BR>יהוה  למלחמה  אל<BR>ערבות  יריחו׃
ביום  ההוא  גדל  <BR>יהוה  את־יהושע<BR>בעיני  כל־ישראל<BR>ויראו  אתו  כאשר<BR>יראו  את־משה<BR>כל־ימי  חייו׃
ויאמר  יהוה  <BR>אל־יהושע  לאמר׃
צוה  את־הכהנים  <BR>נשאי  ארון  העדות<BR>ויעלו  מן־הירדן׃
ויצו  יהושע  <BR>את־הכהנים  לאמר<BR>עלו  מן־הירדן׃
ויהי  בעלות  הכהנים  <BR>נשאי  ארון<BR>ברית־יהוה  מתוך<BR>הירדן  נתקו  כפות<BR>רגלי  הכהנים  אל<BR>החרבה  וישבו<BR>מי־הירדן  למקומם<BR>וילכו  כתמול־שלשום<BR>על־  כל־גדותיו׃
והעם  עלו  מן־הירדן  <BR>בעשור  לחדש  הראשון<BR>ויחנו  בגלגל  בקצה<BR>מזרח  יריחו׃
ואת  שתים  עשרה  <BR>האבנים  האלה  אשר<BR>לקחו  מן־הירדן<BR>הקים  יהושע  בגלגל׃
ויאמר  אל־בני  <BR>ישראל  לאמר  אשר<BR>ישאלון  בניכם  מחר<BR>את־אבותם  לאמר  מה<BR>האבנים  האלה׃
והודעתם  את־בניכם  <BR>לאמר  ביבשה  עבר<BR>ישראל  את־הירדן<BR>הזה׃
אשר־הוביש  יהוה  <BR>אלהיכם  את־מי<BR>הירדן  מפניכם<BR>עד־עברכם  כאשר  עשה<BR>יהוה  אלהיכם<BR>לים־סוף  אשר־הוביש<BR>מפנינו  עד־עברנו׃
למען  דעת  כל־עמי  <BR>הארץ  את־יד  יהוה<BR>כי  חזקה  היא  למען<BR>יראתם  את־  יהוה<BR>אלהיכם  כל־הימים׃
