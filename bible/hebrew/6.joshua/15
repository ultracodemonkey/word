ויהי  הגורל  למטה  <BR>בני  יהודה  למשפחתם<BR>אל־גבול  אדום<BR>מדבר־צן  נגבה  מקצה<BR>תימן׃
ויהי  להם  גבול  נגב  <BR>מקצה  ים  המלח<BR>מן־הלשן  הפנה<BR>נגבה׃
ויצא  אל־מנגב  <BR>למעלה  עקרבים  ועבר<BR>צנה  ועלה  מנגב<BR>לקדש  ברנע  ועבר<BR>חצרון  ועלה  אדרה<BR>ונסב  הקרקעה׃
ועבר  עצמונה  ויצא  <BR>נחל  מצרים  והיה<BR>תצאות  הגבול  ימה<BR>זה־יהיה  לכם  גבול<BR>נגב׃
וגבול  קדמה  ים  <BR>המלח  עד־קצה  הירדן<BR>וגבול  לפאת  צפונה<BR>מלשון  הים  מקצה<BR>הירדן׃
ועלה  הגבול  בית  <BR>חגלה  ועבר  מצפון<BR>לבית  הערבה  ועלה<BR>הגבול  אבן  בהן<BR>בן־ראובן׃
ועלה  הגבול  דברה  <BR>מעמק  עכור  וצפונה<BR>פנה  אל־הגלגל<BR>אשר־נכח  למעלה<BR>אדמים  אשר  מנגב<BR>לנחל  ועבר  הגבול<BR>אל־מי־עין  שמש<BR>והיו  תצאתיו<BR>אל־עין  רגל׃
ועלה  הגבול  גי  <BR>בן־הנם  אל־כתף<BR>היבוסי  מנגב  היא<BR>ירושלם  ועלה  הגבול<BR>אל־ראש  ההר  אשר<BR>על־פני  גי־הנם  ימה<BR>אשר  בקצה<BR>עמק־רפאים  צפנה׃
ותאר  הגבול  מראש  <BR>ההר  אל־מעין  מי<BR>נפתוח  ויצא  אל־ערי<BR>הר־עפרון  ותאר<BR>הגבול  בעלה  היא<BR>קרית  יערים׃
ונסב  הגבול  מבעלה  <BR>ימה  אל־הר  שעיר<BR>ועבר  אל־כתף<BR>הר־יערים  מצפונה<BR>היא  כסלון  וירד<BR>בית־שמש  ועבר<BR>תמנה׃
ויצא  הגבול  אל־כתף  <BR>עקרון  צפונה  ותאר<BR>הגבול  שכרונה  ועבר<BR>הר־  הבעלה  ויצא<BR>יבנאל  והיו  תצאות<BR>הגבול  ימה׃
וגבול  ים  הימה  <BR>הגדול  וגבול  זה<BR>גבול  בני־יהודה<BR>סביב  למשפחתם׃
ולכלב  בן־יפנה  נתן  <BR>חלק  בתוך<BR>בני־יהודה  אל־פי<BR>יהוה  ליהושע  את־<BR>קרית  ארבע  אבי<BR>הענק  היא  חברון׃
וירש  משם  כלב  <BR>את־שלושה  בני  הענק<BR>את־ששי  ואת־אחימן<BR>ואת־תלמי  ילידי<BR>הענק׃
ויעל  משם  אל־ישבי  <BR>דבר  ושם־דבר  לפנים<BR>קרית־ספר׃
ויאמר  כלב  אשר־יכה  <BR>את־קרית־ספר  ולכדה<BR>ונתתי  לו  את־עכסה<BR>בתי  לאשה׃
וילכדה  עתניאל  <BR>בן־קנז  אחי  כלב<BR>ויתן־לו  את־עכסה<BR>בתו  לאשה׃
ויהי  בבואה  <BR>ותסיתהו  לשאול<BR>מאת־אביה  שדה<BR>ותצנח  מעל  החמור<BR>ויאמר־  לה  כלב<BR>מה־לך׃
ותאמר  תנה־לי  ברכה  <BR>כי  ארץ  הנגב  נתתני<BR>ונתתה  לי  גלת  מים<BR>ויתן־לה  את  גלת<BR>עליות  ואת  גלת<BR>תחתיות׃
זאת  נחלת  מטה  <BR>בני־יהודה<BR>למשפחתם׃
ויהיו  הערים  מקצה  <BR>למטה  בני־יהודה<BR>אל־גבול  אדום<BR>בנגבה  קבצאל  ועדר<BR>ויגור׃
וקינה  ודימונה  <BR>ועדעדה׃
וקדש  וחצור  ויתנן׃  
זיף  וטלם  ובעלות׃  
וחצור  חדתה  וקריות  <BR>חצרון  היא  חצור׃
אמם  ושמע  ומולדה׃  
וחצר  גדה  וחשמון  <BR>ובית  פלט׃
וחצר  שועל  ובאר  <BR>שבע  ובזיותיה׃
בעלה  ועיים  ועצם׃  
ואלתולד  וכסיל  <BR>וחרמה׃
וצקלג  ומדמנה  <BR>וסנסנה׃
ולבאות  ושלחים  <BR>ועין  ורמון<BR>כל־ערים  עשרים<BR>ותשע  וחצריהן׃
בשפלה  אשתאול  <BR>וצרעה  ואשנה׃
וזנוח  ועין  גנים  <BR>תפוח  והעינם׃
ירמות  ועדלם  שוכה  <BR>ועזקה׃
ושערים  ועדיתים  <BR>והגדרה  וגדרתים<BR>ערים  ארבע־עשרה<BR>וחצריהן׃
צנן  וחדשה  <BR>ומגדל־גד׃
ודלען  והמצפה  <BR>ויקתאל׃
לכיש  ובצקת  <BR>ועגלון׃
וכבון  ולחמס  <BR>וכתליש׃
וגדרות  בית־דגון  <BR>ונעמה  ומקדה  ערים<BR>שש־עשרה  וחצריהן׃
לבנה  ועתר  ועשן׃  
ויפתח  ואשנה  <BR>ונציב׃
וקעילה  ואכזיב  <BR>ומראשה  ערים  תשע<BR>וחצריהן׃
עקרון  ובנתיה  <BR>וחצריה׃
מעקרון  וימה  כל  <BR>אשר־על־יד  אשדוד<BR>וחצריהן׃
אשדוד  בנותיה  <BR>וחצריה  עזה  בנותיה<BR>וחצריה  עד־נחל<BR>מצרים  והים  הגבול<BR>וגבול׃
ובהר  שמיר  ויתיר  <BR>ושוכה׃
ודנה  וקרית־סנה  <BR>היא  דבר׃
וענב  ואשתמה  <BR>וענים׃
וגשן  וחלן  וגלה  <BR>ערים  אחת־עשרה<BR>וחצריהן׃
ארב  ורומה  ואשען׃  
וינים  ובית־תפוח  <BR>ואפקה׃
וחמטה  וקרית  ארבע  <BR>היא  חברון  וציער<BR>ערים  תשע  וחצריהן׃
מעון  כרמל  וזיף  <BR>ויוטה׃
ויזרעאל  ויקדעם  <BR>וזנוח׃
הקין  גבעה  ותמנה  <BR>ערים  עשר  וחצריהן׃
חלחול  בית־צור  <BR>וגדור׃
ומערת  ובית־ענות  <BR>ואלתקן  ערים  שש<BR>וחצריהן׃
קרית־בעל  היא  קרית  <BR>יערים  והרבה  ערים<BR>שתים  וחצריהן׃
במדבר  בית  הערבה  <BR>מדין  וסככה׃
והנבשן  ועיר־המלח  <BR>ועין  גדי  ערים  שש<BR>וחצריהן׃
ואת־היבוסי  יושבי  <BR>ירושלם  לא־יוכלו<BR>בני־יהודה  להורישם<BR>וישב  היבוסי<BR>את־בני  יהודה<BR>בירושלם  עד  היום<BR>הזה׃
