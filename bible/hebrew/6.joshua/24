ויאסף  יהושע  <BR>את־כל־שבטי  ישראל<BR>שכמה  ויקרא  לזקני<BR>ישראל  ולראשיו<BR>ולשפטיו  ולשטריו<BR>ויתיצבו  לפני<BR>האלהים׃
ויאמר  יהושע  <BR>אל־כל־העם  כה־אמר<BR>יהוה  אלהי  ישראל<BR>בעבר  הנהר  ישבו<BR>אבותיכם  מעולם  תרח<BR>אבי  אברהם  ואבי<BR>נחור  ויעבדו  אלהים<BR>אחרים׃
ואקח  את־אביכם  <BR>את־אברהם  מעבר<BR>הנהר  ואולך  אותו<BR>בכל־ארץ  כנען  וארב<BR>את־זרעו  ואתן־לו<BR>את־יצחק׃
ואתן  ליצחק  <BR>את־יעקב  ואת־עשו<BR>ואתן  לעשו  את־הר<BR>שעיר  לרשת  אותו<BR>ויעקב  ובניו  ירדו<BR>מצרים׃
ואשלח  את־משה  <BR>ואת־אהרן  ואגף<BR>את־מצרים  כאשר<BR>עשיתי  בקרבו  ואחר<BR>הוצאתי  אתכם׃
ואוציא  את־אבותיכם  <BR>ממצרים  ותבאו  הימה<BR>וירדפו  מצרים  אחרי<BR>אבותיכם  ברכב<BR>ובפרשים  ים־סוף׃
ויצעקו  אל־יהוה  <BR>וישם  מאפל  ביניכם<BR>ובין  המצרים  ויבא<BR>עליו  את־הים<BR>ויכסהו  ותראינה<BR>עיניכם  את<BR>אשר־עשיתי  במצרים<BR>ותשבו  במדבר  ימים<BR>רבים׃
ואבאה  אתכם  אל־ארץ  <BR>האמרי  היושב  בעבר<BR>הירדן  וילחמו  אתכם<BR>ואתן  אותם  בידכם<BR>ותירשו  את־ארצם<BR>ואשמידם  מפניכם׃
ויקם  בלק  בן־צפור  <BR>מלך  מואב  וילחם<BR>בישראל  וישלח<BR>ויקרא  לבלעם  בן־<BR>בעור  לקלל  אתכם׃
ולא  אביתי  לשמע  <BR>לבלעם  ויברך  ברוך<BR>אתכם  ואצל  אתכם<BR>מידו׃
ותעברו  את־הירדן  <BR>ותבאו  אל־יריחו<BR>וילחמו  בכם<BR>בעלי־יריחו  האמרי<BR>והפרזי  והכנעני<BR>והחתי  והגרגשי<BR>החוי  והיבוסי  ואתן<BR>אותם  בידכם׃
ואשלח  לפניכם  <BR>את־הצרעה  ותגרש<BR>אותם  מפניכם  שני<BR>מלכי  האמרי  לא<BR>בחרבך  ולא  בקשתך׃
ואתן  לכם  ארץ  אשר  <BR>לא־יגעת  בה  וערים<BR>אשר  לא־בניתם<BR>ותשבו  בהם  כרמים<BR>וזיתים  אשר<BR>לא־נטעתם  אתם<BR>אכלים׃
ועתה  יראו  את־יהוה  <BR>ועבדו  אתו  בתמים<BR>ובאמת  והסירו<BR>את־אלהים  אשר  עבדו<BR>אבותיכם  בעבר  הנהר<BR>ובמצרים  ועבדו<BR>את־יהוה׃
ואם  רע  בעיניכם  <BR>לעבד  את־יהוה  בחרו<BR>לכם  היום  את־מי<BR>תעבדון  אם  את־<BR>אלהים  אשר־עבדו<BR>אבותיכם  אשר  בעבר<BR>הנהר  ואם  את־אלהי<BR>האמרי  אשר  אתם<BR>ישבים  בארצם  ואנכי<BR>וביתי  נעבד<BR>את־יהוה׃
ויען  העם  ויאמר  <BR>חלילה  לנו  מעזב<BR>את־יהוה  לעבד<BR>אלהים  אחרים׃
כי  יהוה  אלהינו  <BR>הוא  המעלה  אתנו<BR>ואת־אבותינו  מארץ<BR>מצרים  מבית  עבדים<BR>ואשר  עשה  לעינינו<BR>את־האתות  הגדלות<BR>האלה  וישמרנו<BR>בכל־הדרך  אשר<BR>הלכנו  בה  ובכל<BR>העמים  אשר  עברנו<BR>בקרבם׃
ויגרש  יהוה  <BR>את־כל־העמים<BR>ואת־האמרי  ישב<BR>הארץ  מפנינו<BR>גם־אנחנו  נעבד<BR>את־יהוה  כי־הוא<BR>אלהינו׃
ויאמר  יהושע  <BR>אל־העם  לא  תוכלו<BR>לעבד  את־יהוה<BR>כי־אלהים  קדשים<BR>הוא  אל־קנוא  הוא<BR>לא־ישא  לפשעכם<BR>ולחטאותיכם׃
כי  תעזבו  את־יהוה  <BR>ועבדתם  אלהי  נכר<BR>ושב  והרע  לכם  וכלה<BR>אתכם  אחרי<BR>אשר־היטיב  לכם׃
ויאמר  העם  <BR>אל־יהושע  לא  כי<BR>את־יהוה  נעבד׃
ויאמר  יהושע  <BR>אל־העם  עדים  אתם<BR>בכם  כי־אתם  בחרתם<BR>לכם  את־יהוה  לעבד<BR>אותו  ויאמרו  עדים׃
ועתה  הסירו  <BR>את־אלהי  הנכר  אשר<BR>בקרבכם  והטו<BR>את־לבבכם  אל־יהוה<BR>אלהי  ישראל׃
ויאמרו  העם  <BR>אל־יהושע  את־יהוה<BR>אלהינו  נעבד<BR>ובקולו  נשמע׃
ויכרת  יהושע  ברית  <BR>לעם  ביום  ההוא<BR>וישם  לו  חק  ומשפט<BR>בשכם׃
ויכתב  יהושע  <BR>את־הדברים  האלה<BR>בספר  תורת  אלהים<BR>ויקח  אבן  גדולה<BR>ויקימה  שם  תחת<BR>האלה  אשר  במקדש<BR>יהוה׃
ויאמר  יהושע  <BR>אל־כל־העם  הנה<BR>האבן  הזאת<BR>תהיה־בנו  לעדה<BR>כי־היא  שמעה  את<BR>כל־אמרי  יהוה  אשר<BR>דבר  עמנו  והיתה<BR>בכם  לעדה<BR>פן־תכחשון<BR>באלהיכם׃
וישלח  יהושע  <BR>את־העם  איש<BR>לנחלתו׃
ויהי  אחרי  הדברים  <BR>האלה  וימת  יהושע<BR>בן־נון  עבד  יהוה<BR>בן־מאה  ועשר  שנים׃
ויקברו  אתו  בגבול  <BR>נחלתו  בתמנת־סרח<BR>אשר  בהר־אפרים<BR>מצפון  להר־  געש׃
ויעבד  ישראל  <BR>את־יהוה  כל  ימי<BR>יהושע  וכל  ימי<BR>הזקנים  אשר  האריכו<BR>ימים  אחרי  יהושע<BR>ואשר  ידעו  את<BR>כל־מעשה  יהוה  אשר<BR>עשה  לישראל׃
ואת־עצמות  יוסף  <BR>אשר־העלו<BR>בני־ישראל  ממצרים<BR>קברו  בשכם  בחלקת<BR>השדה  אשר  קנה  יעקב<BR>מאת  בני־חמור<BR>אבי־שכם  במאה<BR>קשיטה  ויהיו  לבני־<BR>יוסף  לנחלה׃
ואלעזר  בן־אהרן  מת  <BR>ויקברו  אתו  בגבעת<BR>פינחס  בנו  אשר<BR>נתן־לו  בהר  אפרים׃
