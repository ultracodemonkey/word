וימעלו  בני־ישראל  <BR>מעל  בחרם  ויקח  עכן<BR>בן־כרמי  בן־זבדי<BR>בן־זרח  למטה  יהודה<BR>מן־החרם  ויחר־אף<BR>יהוה  בבני  ישראל׃
וישלח  יהושע  אנשים  <BR>מיריחו  העי  אשר<BR>עם־בית  און  מקדם<BR>לבית־אל  ויאמר<BR>אליהם  לאמר  עלו<BR>ורגלו  את־הארץ<BR>ויעלו  האנשים<BR>וירגלו  את־העי׃
וישבו  אל־יהושע  <BR>ויאמרו  אליו<BR>אל־יעל  כל־העם<BR>כאלפים  איש  או<BR>כשלשת  אלפים  איש<BR>יעלו  ויכו  את־העי<BR>אל־תיגע־שמה<BR>את־כל־העם  כי  מעט<BR>המה׃
ויעלו  מן־העם  שמה  <BR>כשלשת  אלפים  איש<BR>וינסו  לפני  אנשי<BR>העי׃
ויכו  מהם  אנשי  העי  <BR>כשלשים  וששה  איש<BR>וירדפום  לפני  השער<BR>עד־השברים  ויכום<BR>במורד  וימס<BR>לבב־העם  ויהי<BR>למים׃
ויקרע  יהושע  <BR>שמלתיו  ויפל<BR>על־פניו  ארצה  לפני<BR>ארון  יהוה  עד־הערב<BR>הוא  וזקני  ישראל<BR>ויעלו  עפר<BR>על־ראשם׃
ויאמר  יהושע  אהה  <BR>אדני  יהוה  למה<BR>העברת  העביר<BR>את־העם  הזה<BR>את־הירדן  לתת  אתנו<BR>ביד  האמרי<BR>להאבידנו  ולו<BR>הואלנו  ונשב  בעבר<BR>הירדן׃
בי  אדני  מה  אמר  <BR>אחרי  אשר  הפך<BR>ישראל  ערף  לפני<BR>איביו׃
וישמעו  הכנעני  וכל  <BR>ישבי  הארץ  ונסבו<BR>עלינו  והכריתו<BR>את־שמנו  מן־  הארץ<BR>ומה־תעשה  לשמך<BR>הגדול׃
ויאמר  יהוה  <BR>אל־יהושע  קם  לך<BR>למה  זה  אתה  נפל<BR>על־פניך׃
חטא  ישראל  וגם  <BR>עברו  את־בריתי  אשר<BR>צויתי  אותם  וגם<BR>לקחו  מן־החרם  וגם<BR>גנבו  וגם  כחשו  וגם<BR>שמו  בכליהם׃
ולא  יכלו  בני  <BR>ישראל  לקום  לפני<BR>איביהם  ערף  יפנו<BR>לפני  איביהם  כי<BR>היו  לחרם  לא  אוסיף<BR>להיות  עמכם  אם־לא<BR>תשמידו  החרם<BR>מקרבכם׃
קם  קדש  את־העם  <BR>ואמרת  התקדשו  למחר<BR>כי  כה  אמר  יהוה<BR>אלהי  ישראל  חרם<BR>בקרבך  ישראל  לא<BR>תוכל  לקום  לפני<BR>איביך  עד־הסירכם<BR>החרם  מקרבכם׃
ונקרבתם  בבקר  <BR>לשבטיכם  והיה  השבט<BR>אשר־ילכדנו  יהוה<BR>יקרב  למשפחות<BR>והמשפחה<BR>אשר־ילכדנה  יהוה<BR>תקרב  לבתים  והבית<BR>אשר  ילכדנו  יהוה<BR>יקרב  לגברים׃
והיה  הנלכד  בחרם  <BR>ישרף  באש  אתו<BR>ואת־כל־אשר־לו  כי<BR>עבר  את־ברית  יהוה<BR>וכי־עשה  נבלה<BR>בישראל׃
וישכם  יהושע  בבקר  <BR>ויקרב  את־ישראל<BR>לשבטיו  וילכד  שבט<BR>יהודה׃
ויקרב  את־משפחת  <BR>יהודה  וילכד  את<BR>משפחת  הזרחי  ויקרב<BR>את־משפחת  הזרחי<BR>לגברים  וילכד<BR>זבדי׃
ויקרב  את־ביתו  <BR>לגברים  וילכד  עכן<BR>בן־כרמי  בן־זבדי<BR>בן־זרח  למטה<BR>יהודה׃
ויאמר  יהושע  <BR>אל־עכן  בני  שים־נא<BR>כבוד  ליהוה  אלהי<BR>ישראל  ותן־לו  תודה<BR>והגד־נא  לי  מה<BR>עשית  אל־תכחד<BR>ממני׃
ויען  עכן  את־יהושע  <BR>ויאמר  אמנה  אנכי<BR>חטאתי  ליהוה  אלהי<BR>ישראל  וכזאת  וכזאת<BR>עשיתי׃
ואראה  בשלל  אדרת  <BR>שנער  אחת  טובה<BR>ומאתים  שקלים  כסף<BR>ולשון  זהב  אחד<BR>חמשים  שקלים  משקלו<BR>ואחמדם  ואקחם  והנם<BR>טמונים  בארץ  בתוך<BR>האהלי  והכסף<BR>תחתיה׃
וישלח  יהושע  <BR>מלאכים  וירצו<BR>האהלה  והנה  טמונה<BR>באהלו  והכסף<BR>תחתיה׃
ויקחום  מתוך  האהל  <BR>ויבאום  אל־יהושע<BR>ואל  כל־בני  ישראל<BR>ויצקם  לפני  יהוה׃
ויקח  יהושע  את־עכן  <BR>בן־זרח  ואת־הכסף<BR>ואת־האדרת<BR>ואת־לשון  הזהב<BR>ואת־בניו<BR>ואת־בנתיו<BR>ואת־שורו  ואת־חמרו<BR>ואת־צאנו  ואת־אהלו<BR>ואת־כל־  אשר־לו<BR>וכל־ישראל  עמו<BR>ויעלו  אתם  עמק<BR>עכור׃
ויאמר  יהושע  מה  <BR>עכרתנו  יעכרך  יהוה<BR>ביום  הזה  וירגמו<BR>אתו  כל־  ישראל  אבן<BR>וישרפו  אתם  באש<BR>ויסקלו  אתם<BR>באבנים׃
ויקימו  עליו  <BR>גל־אבנים  גדול  עד<BR>היום  הזה  וישב<BR>יהוה  מחרון  אפו<BR>על־  כן  קרא  שם<BR>המקום  ההוא  עמק<BR>עכור  עד  היום  הזה׃
