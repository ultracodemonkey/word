ויהי  כשמע  <BR>אדני־צדק  מלך<BR>ירושלם  כי־לכד<BR>יהושע  את־העי<BR>ויחרימה  כאשר  עשה<BR>ליריחו  ולמלכה<BR>כן־עשה  לעי  ולמלכה<BR>וכי  השלימו  ישבי<BR>גבעון  את־ישראל<BR>ויהיו  בקרבם׃
וייראו  מאד  כי  עיר  <BR>גדולה  גבעון  כאחת<BR>ערי  הממלכה  וכי<BR>היא  גדולה  מן־העי<BR>וכל־אנשיה  גברים׃
וישלח  אדני־צדק  <BR>מלך  ירושלם<BR>אל־הוהם  מלך־חברון<BR>ואל־פראם  מלך־<BR>ירמות  ואל־יפיע<BR>מלך־לכיש  ואל־דביר<BR>מלך־עגלון  לאמר׃
עלו־אלי  ועזרני  <BR>ונכה  את־גבעון<BR>כי־השלימה<BR>את־יהושע  ואת־בני<BR>ישראל׃
ויאספו  ויעלו  חמשת  <BR>מלכי  האמרי  מלך<BR>ירושלם  מלך־חברון<BR>מלך־ירמות<BR>מלך־לכיש<BR>מלך־עגלון  הם<BR>וכל־מחניהם  ויחנו<BR>על־גבעון  וילחמו<BR>עליה׃
וישלחו  אנשי  גבעון  <BR>אל־יהושע  אל־המחנה<BR>הגלגלה  לאמר<BR>אל־תרף  ידיך<BR>מעבדיך  עלה  אלינו<BR>מהרה  והושיעה  לנו<BR>ועזרנו  כי  נקבצו<BR>אלינו  כל־מלכי<BR>האמרי  ישבי  ההר׃
ויעל  יהושע  <BR>מן־הגלגל  הוא<BR>וכל־עם  המלחמה  עמו<BR>וכל  גבורי  החיל׃
ויאמר  יהוה  <BR>אל־יהושע  אל־תירא<BR>מהם  כי  בידך  נתתים<BR>לא־יעמד  איש  מהם<BR>בפניך׃
ויבא  אליהם  יהושע  <BR>פתאם  כל־הלילה  עלה<BR>מן־הגלגל׃
ויהמם  יהוה  לפני  <BR>ישראל  ויכם<BR>מכה־גדולה  בגבעון<BR>וירדפם  דרך  מעלה<BR>בית־חורן  ויכם<BR>עד־עזקה  ועד־מקדה׃
ויהי  בנסם  מפני  <BR>ישראל  הם  במורד<BR>בית־חורן  ויהוה<BR>השליך  עליהם  אבנים<BR>גדלות  מן־השמים<BR>עד־עזקה  וימתו<BR>רבים  אשר־מתו<BR>באבני  הברד  מאשר<BR>הרגו  בני  ישראל<BR>בחרב׃
אז  ידבר  יהושע  <BR>ליהוה  ביום  תת<BR>יהוה  את־האמרי<BR>לפני  בני  ישראל<BR>ויאמר  לעיני  ישראל<BR>שמש  בגבעון  דום<BR>וירח  בעמק  אילון׃
וידם  השמש  וירח  <BR>עמד  עד־יקם  גוי<BR>איביו  הלא־היא<BR>כתובה  על־ספר  הישר<BR>ויעמד  השמש  בחצי<BR>השמים  ולא־אץ  לבוא<BR>כיום  תמים׃
ולא  היה  כיום  ההוא  <BR>לפניו  ואחריו  לשמע<BR>יהוה  בקול  איש  כי<BR>יהוה  נלחם  לישראל׃
וישב  יהושע  <BR>וכל־ישראל  עמו<BR>אל־המחנה  הגלגלה׃
וינסו  חמשת  המלכים  <BR>האלה  ויחבאו  במערה<BR>במקדה׃
ויגד  ליהושע  לאמר  <BR>נמצאו  חמשת  המלכים<BR>נחבאים  במערה<BR>במקדה׃
ויאמר  יהושע  גלו  <BR>אבנים  גדלות  אל־פי<BR>המערה  והפקידו<BR>עליה  אנשים  לשמרם׃
ואתם  אל־תעמדו  <BR>רדפו  אחרי  איביכם<BR>וזנבתם  אותם<BR>אל־תתנום  לבוא  אל־<BR>עריהם  כי  נתנם<BR>יהוה  אלהיכם<BR>בידכם׃
ויהי  ככלות  יהושע  <BR>ובני  ישראל  להכותם<BR>מכה  גדולה־מאד<BR>עד־תמם  והשרידים<BR>שרדו  מהם  ויבאו<BR>אל־ערי  המבצר׃
וישבו  כל־העם  <BR>אל־המחנה  אל־יהושע<BR>מקדה  בשלום  לא־חרץ<BR>לבני  ישראל  לאיש<BR>את־לשנו׃
ויאמר  יהושע  פתחו  <BR>את־פי  המערה<BR>והוציאו  אלי<BR>את־חמשת  המלכים<BR>האלה  מן־המערה׃
ויעשו  כן  ויציאו  <BR>אליו  את־חמשת<BR>המלכים  האלה<BR>מן־המערה  את  מלך<BR>ירושלם  את־מלך<BR>חברון  את־מלך<BR>ירמות  את־מלך  לכיש<BR>את־מלך  עגלון׃
ויהי  כהוציאם  <BR>את־המלכים  האלה<BR>אל־יהושע  ויקרא<BR>יהושע  אל־כל־איש<BR>ישראל  ויאמר<BR>אל־קציני  אנשי<BR>המלחמה  ההלכוא  אתו<BR>קרבו  שימו<BR>את־רגליכם<BR>על־צוארי  המלכים<BR>האלה  ויקרבו<BR>וישימו  את־רגליהם<BR>על־צואריהם׃
ויאמר  אליהם  יהושע  <BR>אל־תיראו  ואל־תחתו<BR>חזקו  ואמצו  כי  ככה<BR>יעשה  יהוה<BR>לכל־איביכם  אשר<BR>אתם  נלחמים  אותם׃
ויכם  יהושע  <BR>אחרי־כן  וימיתם<BR>ויתלם  על  חמשה<BR>עצים  ויהיו  תלוים<BR>על־  העצים<BR>עד־הערב׃
ויהי  לעת  בוא  השמש  <BR>צוה  יהושע  וירידום<BR>מעל  העצים  וישלכם<BR>אל־  המערה  אשר<BR>נחבאו־שם  וישמו<BR>אבנים  גדלות  על־פי<BR>המערה  עד־עצם  היום<BR>הזה׃
ואת־מקדה  לכד  <BR>יהושע  ביום  ההוא<BR>ויכה  לפי־חרב<BR>ואת־מלכה  החרם<BR>אותם  ואת־כל־הנפש<BR>אשר־בה  לא  השאיר<BR>שריד  ויעש  למלך<BR>מקדה  כאשר  עשה<BR>למלך  יריחו׃
ויעבר  יהושע  <BR>וכל־ישראל  עמו<BR>ממקדה  לבנה  וילחם<BR>עם־לבנה׃
ויתן  יהוה  גם־אותה  <BR>ביד  ישראל<BR>ואת־מלכה  ויכה<BR>לפי־חרב  ואת־כל־<BR>הנפש  אשר־בה<BR>לא־השאיר  בה  שריד<BR>ויעש  למלכה  כאשר<BR>עשה  למלך  יריחו׃
ויעבר  יהושע  <BR>וכל־ישראל  עמו<BR>מלבנה  לכישה  ויחן<BR>עליה  וילחם  בה׃
ויתן  יהוה  את־לכיש  <BR>ביד  ישראל  וילכדה<BR>ביום  השני  ויכה<BR>לפי־חרב<BR>ואת־כל־הנפש<BR>אשר־בה  ככל<BR>אשר־עשה  ללבנה׃
אז  עלה  הרם  מלך  <BR>גזר  לעזר  את־לכיש<BR>ויכהו  יהושע<BR>ואת־עמו  עד־בלתי<BR>השאיר־לו  שריד׃
ויעבר  יהושע  <BR>וכל־ישראל  עמו<BR>מלכיש  עגלנה  ויחנו<BR>עליה  וילחמו  עליה׃
וילכדוה  ביום  ההוא  <BR>ויכוה  לפי־חרב  ואת<BR>כל־הנפש  אשר־בה<BR>ביום  ההוא  החרים<BR>ככל  אשר־עשה<BR>ללכיש׃
ויעל  יהושע  <BR>וכל־ישראל  עמו<BR>מעגלונה  חברונה<BR>וילחמו  עליה׃
וילכדוה  <BR>ויכוה־לפי־חרב<BR>ואת־מלכה<BR>ואת־כל־עריה<BR>ואת־כל־הנפש  אשר־<BR>בה  לא־השאיר  שריד<BR>ככל  אשר־עשה<BR>לעגלון  ויחרם  אותה<BR>ואת־כל־הנפש  אשר־<BR>בה׃
וישב  יהושע  <BR>וכל־ישראל  עמו<BR>דברה  וילחם  עליה׃
וילכדה  ואת־מלכה  <BR>ואת־כל־עריה  ויכום<BR>לפי־חרב  ויחרימו<BR>את־כל־נפש  אשר־בה<BR>לא  השאיר  שריד<BR>כאשר  עשה  לחברון<BR>כן־עשה  לדברה<BR>ולמלכה  וכאשר  עשה<BR>ללבנה  ולמלכה׃
ויכה  יהושע  <BR>את־כל־הארץ  ההר<BR>והנגב  והשפלה<BR>והאשדות  ואת<BR>כל־מלכיהם  לא<BR>השאיר  שריד  ואת<BR>כל־הנשמה  החרים<BR>כאשר  צוה  יהוה<BR>אלהי  ישראל׃
ויכם  יהושע  מקדש  <BR>ברנע  ועד־עזה  ואת<BR>כל־ארץ  גשן<BR>ועד־גבעון׃
ואת  כל־המלכים  <BR>האלה  ואת־ארצם  לכד<BR>יהושע  פעם  אחת  כי<BR>יהוה  אלהי  ישראל<BR>נלחם  לישראל׃
וישב  יהושע  <BR>וכל־ישראל  עמו<BR>אל־המחנה  הגלגלה׃
