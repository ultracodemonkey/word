ויהי  כשמע  <BR>כל־המלכים  אשר<BR>בעבר  הירדן  בהר<BR>ובשפלה  ובכל  חוף<BR>הים  הגדול  אל־מול<BR>הלבנון  החתי<BR>והאמרי  הכנעני<BR>הפרזי  החוי<BR>והיבוסי׃
ויתקבצו  יחדו  <BR>להלחם  עם־יהושע<BR>ועם־ישראל  פה  אחד׃
וישבי  גבעון  שמעו  <BR>את  אשר  עשה  יהושע<BR>ליריחו  ולעי׃
ויעשו  גם־המה  <BR>בערמה  וילכו<BR>ויצטירו  ויקחו<BR>שקים  בלים<BR>לחמוריהם  ונאדות<BR>יין  בלים  ומבקעים<BR>ומצררים׃
ונעלות  בלות  <BR>ומטלאות  ברגליהם<BR>ושלמות  בלות  עליהם<BR>וכל  לחם  צידם  יבש<BR>היה  נקדים׃
וילכו  אל־יהושע  <BR>אל־המחנה  הגלגל<BR>ויאמרו  אליו<BR>ואל־איש  ישראל<BR>מארץ  רחוקה  באנו<BR>ועתה  כרתו־לנו<BR>ברית׃
ויאמרו  איש־ישראל  <BR>אל־החוי  אולי<BR>בקרבי  אתה  יושב<BR>ואיך  אכרות־לך<BR>ברית׃
ויאמרו  אל־יהושע  <BR>עבדיך  אנחנו  ויאמר<BR>אלהם  יהושע  מי  אתם<BR>ומאין  תבאו׃
ויאמרו  אליו  מארץ  <BR>רחוקה  מאד  באו<BR>עבדיך  לשם  יהוה<BR>אלהיך  כי־שמענו<BR>שמעו  ואת  כל־אשר<BR>עשה  במצרים׃
ואת  כל־אשר  עשה  <BR>לשני  מלכי  האמרי<BR>אשר  בעבר  הירדן<BR>לסיחון  מלך  חשבון<BR>ולעוג  מלך־הבשן<BR>אשר  בעשתרות׃
ויאמרו  אלינו  <BR>זקינינו  וכל־ישבי<BR>ארצנו  לאמר  קחו<BR>בידכם  צידה  לדרך<BR>ולכו  לקראתם<BR>ואמרתם  אליהם<BR>עבדיכם  אנחנו  ועתה<BR>כרתו־לנו  ברית׃
זה  לחמנו  חם  <BR>הצטידנו  אתו<BR>מבתינו  ביום  צאתנו<BR>ללכת  אליכם  ועתה<BR>הנה  יבש  והיה<BR>נקדים׃
ואלה  נאדות  היין  <BR>אשר  מלאנו  חדשים<BR>והנה  התבקעו  ואלה<BR>שלמותינו  ונעלינו<BR>בלו  מרב  הדרך  מאד׃
ויקחו  האנשים  <BR>מצידם  ואת־פי  יהוה<BR>לא  שאלו׃
ויעש  להם  יהושע  <BR>שלום  ויכרת  להם<BR>ברית  לחיותם<BR>וישבעו  להם  נשיאי<BR>העדה׃
ויהי  מקצה  שלשת  <BR>ימים  אחרי<BR>אשר־כרתו  להם  ברית<BR>וישמעו  כי־קרבים<BR>הם  אליו  ובקרבו  הם<BR>ישבים׃
ויסעו  בני־ישראל  <BR>ויבאו  אל־עריהם<BR>ביום  השלישי<BR>ועריהם  גבעון<BR>והכפירה  ובארות<BR>וקרית  יערים׃
ולא  הכום  בני  <BR>ישראל  כי־נשבעו<BR>להם  נשיאי  העדה<BR>ביהוה  אלהי  ישראל<BR>וילנו  כל־העדה<BR>על־הנשיאים׃
ויאמרו  כל־הנשיאים  <BR>אל־כל־העדה  אנחנו<BR>נשבענו  להם  ביהוה<BR>אלהי  ישראל  ועתה<BR>לא  נוכל  לנגע  בהם׃
זאת  נעשה  להם  <BR>והחיה  אותם<BR>ולא־יהיה  עלינו<BR>קצף  על־השבועה<BR>אשר־  נשבענו  להם׃
ויאמרו  אליהם  <BR>הנשיאים  יחיו<BR>ויהיו  חטבי  עצים<BR>ושאבי־מים<BR>לכל־העדה  כאשר<BR>דברו  להם  הנשיאים׃
ויקרא  להם  יהושע  <BR>וידבר  אליהם  לאמר<BR>למה  רמיתם  אתנו<BR>לאמר  רחוקים  אנחנו<BR>מכם  מאד  ואתם<BR>בקרבנו  ישבים׃
ועתה  ארורים  אתם  <BR>ולא־יכרת  מכם  עבד<BR>וחטבי  עצים<BR>ושאבי־מים  לבית<BR>אלהי׃
ויענו  את־יהושע  <BR>ויאמרו  כי  הגד  הגד<BR>לעבדיך  את  אשר  צוה<BR>יהוה  אלהיך  את־משה<BR>עבדו  לתת  לכם<BR>את־כל־הארץ<BR>ולהשמיד<BR>את־כל־ישבי  הארץ<BR>מפניכם  ונירא  מאד<BR>לנפשתינו  מפניכם<BR>ונעשה  את־הדבר<BR>הזה׃
ועתה  הננו  בידך  <BR>כטוב  וכישר  בעיניך<BR>לעשות  לנו  עשה׃
ויעש  להם  כן  ויצל  <BR>אותם  מיד<BR>בני־ישראל  ולא<BR>הרגום׃
ויתנם  יהושע  ביום  <BR>ההוא  חטבי  עצים<BR>ושאבי  מים  לעדה<BR>ולמזבח  יהוה<BR>עד־היום  הזה<BR>אל־המקום  אשר<BR>יבחר׃
