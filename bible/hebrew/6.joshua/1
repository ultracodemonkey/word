ויהי  אחרי  מות  משה  <BR>עבד  יהוה  ויאמר<BR>יהוה  אל־יהושע<BR>בן־נון  משרת  משה<BR>לאמר׃
משה  עבדי  מת  ועתה  <BR>קום  עבר  את־הירדן<BR>הזה  אתה  וכל־העם<BR>הזה  אל־הארץ  אשר<BR>אנכי  נתן  להם  לבני<BR>ישראל׃
כל־מקום  אשר  תדרך  <BR>כף־רגלכם  בו  לכם<BR>נתתיו  כאשר  דברתי<BR>אל־משה׃
מהמדבר  והלבנון  <BR>הזה  ועד־הנהר<BR>הגדול  נהר־פרת  כל<BR>ארץ  החתים  ועד־<BR>הים  הגדול  מבוא<BR>השמש  יהיה  גבולכם׃
לא־יתיצב  איש  <BR>לפניך  כל  ימי  חייך<BR>כאשר  הייתי  עם־משה<BR>אהיה  עמך  לא  ארפך<BR>ולא  אעזבך׃
חזק  ואמץ  כי  אתה  <BR>תנחיל  את־העם  הזה<BR>את־הארץ<BR>אשר־נשבעתי  לאבותם<BR>לתת  להם׃
רק  חזק  ואמץ  מאד  <BR>לשמר  לעשות<BR>ככל־התורה  אשר  צוך<BR>משה  עבדי  אל־תסור<BR>ממנו  ימין  ושמאול<BR>למען  תשכיל  בכל<BR>אשר  תלך׃
לא־ימוש  ספר  התורה  <BR>הזה  מפיך  והגית  בו<BR>יומם  ולילה  למען<BR>תשמר  לעשות<BR>ככל־הכתוב  בו<BR>כי־אז  תצליח<BR>את־דרכך  ואז<BR>תשכיל׃
הלוא  צויתיך  חזק  <BR>ואמץ  אל־תערץ<BR>ואל־תחת  כי  עמך<BR>יהוה  אלהיך  בכל<BR>אשר  תלך׃
ויצו  יהושע  <BR>את־שטרי  העם  לאמר׃
עברו  בקרב  המחנה  <BR>וצוו  את־העם  לאמר<BR>הכינו  לכם  צידה  כי<BR>בעוד  שלשת  ימים<BR>אתם  עברים<BR>את־הירדן  הזה  לבוא<BR>לרשת  את־הארץ  אשר<BR>יהוה  אלהיכם  נתן<BR>לכם  לרשתה׃
ולראובני  ולגדי  <BR>ולחצי  שבט  המנשה<BR>אמר  יהושע  לאמר׃
זכור  את־הדבר  אשר  <BR>צוה  אתכם  משה<BR>עבד־יהוה  לאמר<BR>יהוה  אלהיכם  מניח<BR>לכם  ונתן  לכם<BR>את־הארץ  הזאת׃
נשיכם  טפכם  <BR>ומקניכם  ישבו  בארץ<BR>אשר  נתן  לכם  משה<BR>בעבר  הירדן  ואתם<BR>תעברו  חמשים  לפני<BR>אחיכם  כל  גבורי<BR>החיל  ועזרתם  אותם׃
עד  אשר־יניח  יהוה  <BR>לאחיכם  ככם  וירשו<BR>גם־המה  את־הארץ<BR>אשר־יהוה  אלהיכם<BR>נתן  להם  ושבתם<BR>לארץ  ירשתכם<BR>וירשתם  אותה  אשר<BR>נתן  לכם  משה  עבד<BR>יהוה  בעבר  הירדן<BR>מזרח  השמש׃
ויענו  את־יהושע  <BR>לאמר  כל<BR>אשר־צויתנו  נעשה<BR>ואל־כל־אשר  תשלחנו<BR>נלך׃
ככל  אשר־שמענו  <BR>אל־משה  כן  נשמע<BR>אליך  רק  יהיה  יהוה<BR>אלהיך  עמך  כאשר<BR>היה  עם־משה׃
כל־איש  אשר־ימרה  <BR>את־פיך  ולא־ישמע<BR>את־דבריך  לכל<BR>אשר־תצונו  יומת  רק<BR>חזק  ואמץ׃
