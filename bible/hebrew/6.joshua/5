ויהי  כשמע  כל־מלכי  <BR>האמרי  אשר  בעבר<BR>הירדן  ימה<BR>וכל־מלכי  הכנעני<BR>אשר  על־הים  את<BR>אשר־הוביש  יהוה<BR>את־מי  הירדן  מפני<BR>בני־ישראל  עד־<BR>עברנו  וימס  לבבם<BR>ולא־היה  בם  עוד<BR>רוח  מפני<BR>בני־ישראל׃
בעת  ההיא  אמר  יהוה  <BR>אל־יהושע  עשה  לך<BR>חרבות  צרים  ושוב<BR>מל  את־בני־  ישראל<BR>שנית׃
ויעש־לו  יהושע  <BR>חרבות  צרים  וימל<BR>את־בני  ישראל<BR>אל־גבעת  הערלות׃
וזה  הדבר  אשר־מל  <BR>יהושע  כל־העם  היצא<BR>ממצרים  הזכרים  כל<BR>אנשי  המלחמה  מתו<BR>במדבר  בדרך  בצאתם<BR>ממצרים׃
כי־מלים  היו  <BR>כל־העם  היצאים<BR>וכל־העם  הילדים<BR>במדבר  בדרך  בצאתם<BR>ממצרים  לא־מלו׃
כי  ארבעים  שנה  <BR>הלכו  בני־ישראל<BR>במדבר  עד־תם<BR>כל־הגוי  אנשי<BR>המלחמה  היצאים<BR>ממצרים  אשר<BR>לא־שמעו  בקול  יהוה<BR>אשר  נשבע  יהוה  להם<BR>לבלתי  הראותם<BR>את־הארץ  אשר  נשבע<BR>יהוה  לאבותם  לתת<BR>לנו  ארץ  זבת  חלב<BR>ודבש׃
ואת־בניהם  הקים  <BR>תחתם  אתם  מל  יהושע<BR>כי־ערלים  היו  כי<BR>לא־מלו  אותם  בדרך׃
ויהי  כאשר־תמו  <BR>כל־הגוי  להמול<BR>וישבו  תחתם  במחנה<BR>עד  חיותם׃
ויאמר  יהוה  <BR>אל־יהושע  היום<BR>גלותי  את־חרפת<BR>מצרים  מעליכם<BR>ויקרא  שם  המקום<BR>ההוא  גלגל  עד  היום<BR>הזה׃
ויחנו  בני־ישראל  <BR>בגלגל  ויעשו<BR>את־הפסח  בארבעה<BR>עשר  יום  לחדש  בערב<BR>בערבות  יריחו׃
ויאכלו  מעבור  הארץ  <BR>ממחרת  הפסח  מצות<BR>וקלוי  בעצם  היום<BR>הזה׃
וישבת  המן  ממחרת  <BR>באכלם  מעבור  הארץ<BR>ולא־היה  עוד  לבני<BR>ישראל  מן  ויאכלו<BR>מתבואת  ארץ  כנען<BR>בשנה  ההיא׃
ויהי  בהיות  יהושע  <BR>ביריחו  וישא  עיניו<BR>וירא  והנה־איש  עמד<BR>לנגדו  וחרבו  שלופה<BR>בידו  וילך  יהושע<BR>אליו  ויאמר  לו<BR>הלנו  אתה<BR>אם־לצרינו׃
ויאמר  לא  כי  אני  <BR>שר־צבא־יהוה  עתה<BR>באתי  ויפל  יהושע<BR>אל־פניו  ארצה<BR>וישתחו  ויאמר  לו<BR>מה  אדני  מדבר<BR>אל־עבדו׃
ויאמר  שר־צבא  יהוה  <BR>אל־יהושע  של־נעלך<BR>מעל  רגלך  כי  המקום<BR>אשר  אתה  עמד  עליו<BR>קדש  הוא  ויעש<BR>יהושע  כן׃
