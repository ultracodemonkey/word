ויהי  דבר־יהוה  <BR>אל־יונה  שנית<BR>לאמר׃
קום  לך  אל־נינוה  <BR>העיר  הגדולה  וקרא<BR>אליה  את־הקריאה<BR>אשר  אנכי  דבר<BR>אליך׃
ויקם  יונה  וילך  <BR>אל־נינוה  כדבר<BR>יהוה  ונינוה  היתה<BR>עיר־גדולה  לאלהים<BR>מהלך  שלשת  ימים׃
ויחל  יונה  לבוא  <BR>בעיר  מהלך  יום  אחד<BR>ויקרא  ויאמר  עוד<BR>ארבעים  יום  ונינוה<BR>נהפכת׃
ויאמינו  אנשי  <BR>נינוה  באלהים<BR>ויקראו־צום  וילבשו<BR>שקים  מגדולם  ועד־<BR>קטנם׃
ויגע  הדבר  אל־מלך  <BR>נינוה  ויקם  מכסאו<BR>ויעבר  אדרתו  מעליו<BR>ויכס  שק  וישב<BR>על־האפר׃
ויזעק  ויאמר  <BR>בנינוה  מטעם  המלך<BR>וגדליו  לאמר  האדם<BR>והבהמה  הבקר  והצאן<BR>אל־יטעמו  מאומה<BR>אל־ירעו  ומים<BR>אל־ישתו׃
ויתכסו  שקים  האדם  <BR>והבהמה  ויקראו<BR>אל־אלהים  בחזקה<BR>וישבו  איש  מדרכו<BR>הרעה  ומן־החמס  אשר<BR>בכפיהם׃
מי־יודע  ישוב  ונחם  <BR>האלהים  ושב  מחרון<BR>אפו  ולא  נאבד׃
וירא  האלהים  <BR>את־מעשיהם  כי־שבו<BR>מדרכם  הרעה  וינחם<BR>האלהים  על־הרעה<BR>אשר־דבר  לעשות־להם<BR>ולא  עשה׃
