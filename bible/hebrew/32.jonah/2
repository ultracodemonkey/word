ויתפלל  יונה  <BR>אל־יהוה  אלהיו<BR>ממעי  הדגה׃
ויאמר  קראתי  מצרה  <BR>לי  אל־יהוה  ויענני<BR>מבטן  שאול  שועתי<BR>שמעת  קולי׃
ותשליכני  מצולה  <BR>בלבב  ימים  ונהר<BR>יסבבני  כל־משבריך<BR>וגליך  עלי  עברו׃
ואני  אמרתי  נגרשתי  <BR>מנגד  עיניך  אך<BR>אוסיף  להביט<BR>אל־היכל  קדשך׃
אפפוני  מים  עד־נפש  <BR>תהום  יסבבני  סוף<BR>חבוש  לראשי׃
לקצבי  הרים  ירדתי  <BR>הארץ  ברחיה  בעדי<BR>לעולם  ותעל  משחת<BR>חיי  יהוה  אלהי׃
בהתעטף  עלי  נפשי  <BR>את־יהוה  זכרתי<BR>ותבוא  אליך  תפלתי<BR>אל־היכל  קדשך׃
משמרים  הבלי־שוא  <BR>חסדם  יעזבו׃
ואני  בקול  תודה  <BR>אזבחה־לך  אשר<BR>נדרתי  אשלמה<BR>ישועתה  ליהוה׃
ויאמר  יהוה  לדג  <BR>ויקא  את־יונה<BR>אל־היבשה׃
