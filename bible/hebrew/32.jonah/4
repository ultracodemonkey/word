וירע  אל־יונה  רעה  <BR>גדולה  ויחר  לו׃
ויתפלל  אל־יהוה  <BR>ויאמר  אנה  יהוה<BR>הלוא־זה  דברי<BR>עד־היותי  על־אדמתי<BR>על־כן  קדמתי  לברח<BR>תרשישה  כי  ידעתי<BR>כי  אתה  אל־חנון<BR>ורחום  ארך  אפים<BR>ורב־חסד  ונחם<BR>על־הרעה׃
ועתה  יהוה  קח־נא  <BR>את־נפשי  ממני  כי<BR>טוב  מותי  מחיי׃
ויאמר  יהוה  ההיטב  <BR>חרה  לך׃
ויצא  יונה  מן־העיר  <BR>וישב  מקדם  לעיר<BR>ויעש  לו  שם  סכה<BR>וישב  תחתיה  בצל  עד<BR>אשר  יראה  מה־יהיה<BR>בעיר׃
וימן  יהוה־אלהים  <BR>קיקיון  ויעל  מעל<BR>ליונה  להיות  צל<BR>על־ראשו  להציל  לו<BR>מרעתו  וישמח  יונה<BR>על־הקיקיון  שמחה<BR>גדולה׃
וימן  האלהים  תולעת  <BR>בעלות  השחר  למחרת<BR>ותך  את־הקיקיון<BR>וייבש׃
ויהי  כזרח  השמש  <BR>וימן  אלהים  רוח<BR>קדים  חרישית  ותך<BR>השמש  על־ראש  יונה<BR>ויתעלף  וישאל<BR>את־נפשו  למות<BR>ויאמר  טוב  מותי<BR>מחיי׃
ויאמר  אלהים  <BR>אל־יונה  ההיטב<BR>חרה־לך  על־הקיקיון<BR>ויאמר  היטב  חרה־לי<BR>עד־מות׃
ויאמר  יהוה  אתה  <BR>חסת  על־הקיקיון<BR>אשר  לא־עמלת  בו<BR>ולא  גדלתו  שבן־<BR>לילה  היה  ובן־לילה<BR>אבד׃
ואני  לא  אחוס  <BR>על־נינוה  העיר<BR>הגדולה  אשר  יש־בה<BR>הרבה  משתים־עשרה<BR>רבו  אדם  אשר<BR>לא־ידע  בין־ימינו<BR>לשמאלו  ובהמה  רבה׃
