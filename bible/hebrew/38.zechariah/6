ואשב  ואשא  עיני  <BR>ואראה  והנה  ארבע<BR>מרכבות  יצאות  מבין<BR>שני  ההרים  וההרים<BR>הרי  נחשת׃
במרכבה  הראשנה  <BR>סוסים  אדמים<BR>ובמרכבה  השנית<BR>סוסים  שחרים׃
ובמרכבה  השלשית  <BR>סוסים  לבנים<BR>ובמרכבה  הרבעית<BR>סוסים  ברדים<BR>אמצים׃
ואען  ואמר  <BR>אל־המלאך  הדבר  בי<BR>מה־אלה  אדני׃
ויען  המלאך  ויאמר  <BR>אלי  אלה  ארבע  רחות<BR>השמים  יוצאות<BR>מהתיצב  על־  אדון<BR>כל־הארץ׃
אשר־בה  הסוסים  <BR>השחרים  יצאים<BR>אל־ארץ  צפון<BR>והלבנים  יצאו<BR>אל־אחריהם  והברדים<BR>יצאו  אל־ארץ<BR>התימן׃
והאמצים  יצאו  <BR>ויבקשו  ללכת<BR>להתהלך  בארץ  ויאמר<BR>לכו  התהלכו  בארץ<BR>ותתהלכנה  בארץ׃
ויזעק  אתי  וידבר  <BR>אלי  לאמר  ראה<BR>היוצאים  אל־ארץ<BR>צפון  הניחו  את־<BR>רוחי  בארץ  צפון׃
ויהי  דבר־יהוה  אלי  <BR>לאמר׃
לקוח  מאת  הגולה  <BR>מחלדי  ומאת  טוביה<BR>ומאת  ידעיה  ובאת<BR>אתה  ביום  ההוא<BR>ובאת  בית  יאשיה<BR>בן־צפניה  אשר־באו<BR>מבבל׃
ולקחת  כסף־וזהב  <BR>ועשית  עטרות  ושמת<BR>בראש  יהושע<BR>בן־יהוצדק  הכהן<BR>הגדול׃
ואמרת  אליו  לאמר  <BR>כה  אמר  יהוה  צבאות<BR>לאמר  הנה־איש  צמח<BR>שמו  ומתחתיו  יצמח<BR>ובנה  את־היכל<BR>יהוה׃
והוא  יבנה  את־היכל  <BR>יהוה  והוא־ישא  הוד<BR>וישב  ומשל  על־כסאו<BR>והיה  כהן  על־כסאו<BR>ועצת  שלום  תהיה<BR>בין  שניהם׃
והעטרת  תהיה  לחלם  <BR>ולטוביה  ולידעיה<BR>ולחן  בן־צפניה<BR>לזכרון  בהיכל<BR>יהוה׃
ורחוקים  יבאו  ובנו  <BR>בהיכל  יהוה  וידעתם<BR>כי־יהוה  צבאות<BR>שלחני  אליכם  והיה<BR>אם־שמוע  תשמעון<BR>בקול  יהוה  אלהיכם׃
