משא  דבר־יהוה  בארץ  <BR>חדרך  ודמשק  מנחתו<BR>כי  ליהוה  עין  אדם<BR>וכל  שבטי  ישראל׃
וגם־חמת  תגבל־בה  <BR>צר  וצידון  כי  חכמה<BR>מאד׃
ותבן  צר  מצור  לה  <BR>ותצבר־כסף  כעפר<BR>וחרוץ  כטיט  חוצות׃
הנה  אדני  יורשנה  <BR>והכה  בים  חילה<BR>והיא  באש  תאכל׃
תרא  אשקלון  ותירא  <BR>ועזה  ותחיל  מאד<BR>ועקרון  כי־הביש<BR>מבטה  ואבד  מלך<BR>מעזה  ואשקלון  לא<BR>תשב׃
וישב  ממזר  באשדוד  <BR>והכרתי  גאון<BR>פלשתים׃
והסרתי  דמיו  מפיו  <BR>ושקציו  מבין  שניו<BR>ונשאר  גם־הוא<BR>לאלהינו  והיה  כאלף<BR>ביהודה  ועקרון<BR>כיבוסי׃
וחניתי  לביתי  מצבה  <BR>מעבר  ומשב<BR>ולא־יעבר  עליהם<BR>עוד  נגש  כי  עתה<BR>ראיתי  בעיני׃
גילי  מאד  בת־ציון  <BR>הריעי  בת  ירושלם<BR>הנה  מלכך  יבוא  לך<BR>צדיק  ונושע  הוא<BR>עני  ורכב  על־חמור<BR>ועל־עיר  בן־אתנות׃
והכרתי־רכב  מאפרים  <BR>וסוס  מירושלם<BR>ונכרתה  קשת  מלחמה<BR>ודבר  שלום  לגוים<BR>ומשלו  מים  עד־ים<BR>ומנהר<BR>עד־אפסי־ארץ׃
גם־את  בדם־בריתך  <BR>שלחתי  אסיריך  מבור<BR>אין  מים  בו׃
שובו  לבצרון  אסירי  <BR>התקוה  גם־היום<BR>מגיד  משנה  אשיב<BR>לך׃
כי־דרכתי  לי  יהודה  <BR>קשת  מלאתי  אפרים<BR>ועוררתי  בניך  ציון<BR>על־בניך  יון<BR>ושמתיך  כחרב  גבור׃
ויהוה  עליהם  יראה  <BR>ויצא  כברק  חצו<BR>ואדני  יהוה  בשופר<BR>יתקע  והלך  בסערות<BR>תימן׃
יהוה  צבאות  יגן  <BR>עליהם  ואכלו  וכבשו<BR>אבני־קלע  ושתו  המו<BR>כמו־יין  ומלאו<BR>כמזרק  כזויות<BR>מזבח׃
והושיעם  יהוה  <BR>אלהיהם  ביום  ההוא<BR>כצאן  עמו  כי<BR>אבני־נזר  מתנוססות<BR>על־אדמתו׃
כי  מה־טובו  <BR>ומה־יפיו  דגן<BR>בחורים  ותירוש<BR>ינובב  בתלות׃
