בחדש  השמיני  בשנת  <BR>שתים  לדריוש  היה<BR>דבר־יהוה  אל־זכריה<BR>בן־ברכיה  בן־עדו<BR>הנביא  לאמר׃
קצף  יהוה  <BR>על־אבותיכם  קצף׃
ואמרת  אלהם  כה  אמר  <BR>יהוה  צבאות  שובו<BR>אלי  נאם  יהוה<BR>צבאות  ואשוב  אליכם<BR>אמר  יהוה  צבאות׃
אל־תהיו  כאבתיכם  <BR>אשר  קראו־אליהם<BR>הנביאים  הראשנים<BR>לאמר  כה  אמר  יהוה<BR>צבאות  שובו  נא<BR>מדרכיכם  הרעים<BR>ומעליליכם  הרעים<BR>ולא  שמעו  ולא־<BR>הקשיבו  אלי<BR>נאם־יהוה׃
אבותיכם  איה־הם  <BR>והנבאים  הלעולם<BR>יחיו׃
אך  דברי  וחקי  אשר  <BR>צויתי  את־עבדי<BR>הנביאים  הלוא<BR>השיגו  אבתיכם<BR>וישובו  ויאמרו<BR>כאשר  זמם  יהוה<BR>צבאות  לעשות  לנו<BR>כדרכינו  וכמעללינו<BR>כן  עשה  אתנו׃
ביום  עשרים  וארבעה  <BR>לעשתי־עשר  חדש<BR>הוא־חדש  שבט  בשנת<BR>שתים  לדריוש  היה<BR>דבר־יהוה  אל־זכריה<BR>בן־ברכיהו  בן־עדוא<BR>הנביא  לאמר׃
ראיתי  הלילה  <BR>והנה־איש  רכב<BR>על־סוס  אדם  והוא<BR>עמד  בין  ההדסים<BR>אשר  במצלה  ואחריו<BR>סוסים  אדמים  שרקים<BR>ולבנים׃
ואמר  מה־אלה  אדני  <BR>ויאמר  אלי  המלאך<BR>הדבר  בי  אני  אראך<BR>מה־המה  אלה׃
ויען  האיש  העמד  <BR>בין־ההדסים  ויאמר<BR>אלה  אשר  שלח  יהוה<BR>להתהלך  בארץ׃
ויענו  את־מלאך  <BR>יהוה  העמד  בין<BR>ההדסים  ויאמרו<BR>התהלכנו  בארץ  והנה<BR>כל־הארץ  ישבת<BR>ושקטת׃
ויען  מלאך־יהוה  <BR>ויאמר  יהוה  צבאות<BR>עד־מתי  אתה<BR>לא־תרחם  את־ירושלם<BR>ואת  ערי  יהודה  אשר<BR>זעמתה  זה  שבעים<BR>שנה׃
ויען  יהוה  <BR>את־המלאך  הדבר  בי<BR>דברים  טובים  דברים<BR>נחמים׃
ויאמר  אלי  המלאך  <BR>הדבר  בי  קרא  לאמר<BR>כה  אמר  יהוה  צבאות<BR>קנאתי  לירושלם<BR>ולציון  קנאה<BR>גדולה׃
וקצף  גדול  אני  קצף  <BR>על־הגוים  השאננים<BR>אשר  אני  קצפתי  מעט<BR>והמה  עזרו  לרעה׃
לכן  כה־אמר  יהוה  <BR>שבתי  לירושלם<BR>ברחמים  ביתי  יבנה<BR>בה  נאם  יהוה  צבאות<BR>וקוה  ינטה<BR>על־ירושלם׃
עוד  קרא  לאמר  כה  <BR>אמר  יהוה  צבאות<BR>עוד  תפוצינה  ערי<BR>מטוב  ונחם  יהוה<BR>עוד  את־ציון  ובחר<BR>עוד  בירושלם׃
ואשא  את־עיני  וארא  <BR>והנה  ארבע  קרנות׃
ואמר  אל־המלאך  <BR>הדבר  בי  מה־אלה<BR>ויאמר  אלי  אלה<BR>הקרנות  אשר  זרו<BR>את־  יהודה<BR>את־ישראל  וירושלם׃
ויראני  יהוה  ארבעה  <BR>חרשים׃
ואמר  מה  אלה  באים  <BR>לעשות  ויאמר  לאמר<BR>אלה  הקרנות<BR>אשר־זרו  את־יהודה<BR>כפי־איש  לא־נשא<BR>ראשו  ויבאו  אלה<BR>להחריד  אתם  לידות<BR>את־קרנות  הגוים<BR>הנשאים  קרן  אל־ארץ<BR>יהודה  לזרותה׃
