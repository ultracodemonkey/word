ויהי  בשנת  ארבע  <BR>לדריוש  המלך  היה<BR>דבר־יהוה  אל־זכריה<BR>בארבעה  לחדש  התשעי<BR>בכסלו׃
וישלח  בית־אל  <BR>שר־אצר  ורגם  מלך<BR>ואנשיו  לחלות<BR>את־פני  יהוה׃
לאמר  אל־הכהנים  <BR>אשר  לבית־יהוה<BR>צבאות  ואל־הנביאים<BR>לאמר  האבכה  בחדש<BR>החמשי  הנזר  כאשר<BR>עשיתי  זה  כמה<BR>שנים׃
ויהי  דבר־יהוה  <BR>צבאות  אלי  לאמר׃
אמר  אל־כל־עם  הארץ  <BR>ואל־הכהנים  לאמר<BR>כי־צמתם  וספוד<BR>בחמישי  ובשביעי<BR>וזה  שבעים  שנה<BR>הצום  צמתני  אני׃
וכי  תאכלו  וכי  <BR>תשתו  הלוא  אתם<BR>האכלים  ואתם<BR>השתים׃
הלוא  את־הדברים  <BR>אשר  קרא  יהוה  ביד<BR>הנביאים  הראשנים<BR>בהיות  ירושלם  ישבת<BR>ושלוה  ועריה<BR>סביבתיה  והנגב<BR>והשפלה  ישב׃
ויהי  דבר־יהוה  <BR>אל־זכריה  לאמר׃
כה  אמר  יהוה  צבאות  <BR>לאמר  משפט  אמת<BR>שפטו  וחסד  ורחמים<BR>עשו  איש  את־  אחיו׃
ואלמנה  ויתום  גר  <BR>ועני  אל־תעשקו<BR>ורעת  איש  אחיו<BR>אל־תחשבו  בלבבכם׃
וימאנו  להקשיב  <BR>ויתנו  כתף  סררת<BR>ואזניהם  הכבידו<BR>משמוע׃
ולבם  שמו  שמיר  <BR>משמוע  את־התורה<BR>ואת־הדברים  אשר<BR>שלח  יהוה  צבאות<BR>ברוחו  ביד  הנביאים<BR>הראשנים  ויהי  קצף<BR>גדול  מאת  יהוה<BR>צבאות׃
ויהי  כאשר־קרא  ולא  <BR>שמעו  כן  יקראו  ולא<BR>אשמע  אמר  יהוה<BR>צבאות׃
ואסערם  על  <BR>כל־הגוים  אשר<BR>לא־ידעום  והארץ<BR>נשמה  אחריהם  מעבר<BR>ומשב  וישימו<BR>ארץ־חמדה  לשמה׃
