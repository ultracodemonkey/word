שאלו  מיהוה  מטר  <BR>בעת  מלקוש  יהוה<BR>עשה  חזיזים<BR>ומטר־גשם  יתן  להם<BR>לאיש  עשב  בשדה׃
כי  התרפים  <BR>דברו־און  והקוסמים<BR>חזו  שקר  וחלמות<BR>השוא  ידברו  הבל<BR>ינחמון  על־כן  נסעו<BR>כמו־צאן  יענו<BR>כי־אין  רעה׃
על־הרעים  חרה  אפי  <BR>ועל־העתודים  אפקוד<BR>כי־פקד  יהוה  צבאות<BR>את־עדרו  את־בית<BR>יהודה  ושם  אותם<BR>כסוס  הודו  במלחמה׃
ממנו  פנה  ממנו  יתד  <BR>ממנו  קשת  מלחמה<BR>ממנו  יצא  כל־נוגש<BR>יחדו׃
והיו  כגברים  בוסים  <BR>בטיט  חוצות  במלחמה<BR>ונלחמו  כי  יהוה<BR>עמם  והבישו  רכבי<BR>סוסים׃
וגברתי  את־בית  <BR>יהודה  ואת־בית<BR>יוסף  אושיע<BR>והושבותים  כי<BR>רחמתים  והיו  כאשר<BR>לא־זנחתים  כי  אני<BR>יהוה  אלהיהם<BR>ואענם׃
והיו  כגבור  אפרים  <BR>ושמח  לבם  כמו־יין<BR>ובניהם  יראו  ושמחו<BR>יגל  לבם  ביהוה׃
אשרקה  להם  ואקבצם  <BR>כי  פדיתים  ורבו<BR>כמו  רבו׃
ואזרעם  בעמים  <BR>ובמרחקים  יזכרוני<BR>וחיו  את־בניהם<BR>ושבו׃
והשיבותים  מארץ  <BR>מצרים  ומאשור<BR>אקבצם  ואל־ארץ<BR>גלעד  ולבנון  אביאם<BR>ולא  ימצא  להם׃
ועבר  בים  צרה  והכה  <BR>בים  גלים  והבישו<BR>כל  מצולות  יאר<BR>והורד  גאון  אשור<BR>ושבט  מצרים  יסור׃
וגברתים  ביהוה  <BR>ובשמו  יתהלכו  נאם<BR>יהוה׃
