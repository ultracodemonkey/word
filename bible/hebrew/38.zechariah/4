וישב  המלאך  הדבר  <BR>בי  ויעירני  כאיש<BR>אשר־יעור  משנתו׃
ויאמר  אלי  מה  אתה  <BR>ראה  ויאמר  ראיתי<BR>והנה  מנורת  זהב<BR>כלה  וגלה  על־  ראשה<BR>ושבעה  נרתיה  עליה<BR>שבעה  ושבעה  מוצקות<BR>לנרות  אשר<BR>על־ראשה׃
ושנים  זיתים  עליה  <BR>אחד  מימין  הגלה<BR>ואחד  על־שמאלה׃
ואען  ואמר  <BR>אל־המלאך  הדבר  בי<BR>לאמר  מה־אלה  אדני׃
ויען  המלאך  הדבר  <BR>בי  ויאמר  אלי  הלוא<BR>ידעת  מה־המה  אלה<BR>ואמר  לא  אדני׃
ויען  ויאמר  אלי  <BR>לאמר  זה  דבר־יהוה<BR>אל־זרבבל  לאמר  לא<BR>בחיל  ולא  בכח  כי<BR>אם־ברוחי  אמר  יהוה<BR>צבאות׃
מי־אתה  הר־הגדול  <BR>לפני  זרבבל  למישר<BR>והוציא  את־האבן<BR>הראשה  תשאות  חן  חן<BR>לה׃
ויהי  דבר־יהוה  אלי  <BR>לאמר׃
ידי  זרבבל  יסדו  <BR>הבית  הזה  וידיו<BR>תבצענה  וידעת<BR>כי־יהוה  צבאות<BR>שלחני  אליכם׃
כי  מי  בז  ליום  <BR>קטנות  ושמחו  וראו<BR>את־האבן  הבדיל  ביד<BR>זרבבל  שבעה־  אלה<BR>עיני  יהוה  המה<BR>משוטטים  בכל־הארץ׃
ואען  ואמר  אליו  <BR>מה־שני  הזיתים<BR>האלה  על־ימין<BR>המנורה<BR>ועל־שמאולה׃
ואען  שנית  ואמר  <BR>אליו  מה־שתי  שבלי<BR>הזיתים  אשר  ביד<BR>שני  צנתרות  הזהב<BR>המריקים  מעליהם<BR>הזהב׃
ויאמר  אלי  לאמר  <BR>הלוא  ידעת  מה־אלה<BR>ואמר  לא  אדני׃
ויאמר  אלה  שני  <BR>בני־היצהר  העמדים<BR>על־אדון  כל־הארץ׃
