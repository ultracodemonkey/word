ואשא  עיני  וארא  <BR>והנה־איש  ובידו<BR>חבל  מדה׃
ואמר  אנה  אתה  הלך  <BR>ויאמר  אלי  למד<BR>את־ירושלם  לראות<BR>כמה־רחבה  וכמה<BR>ארכה׃
והנה  המלאך  הדבר  <BR>בי  יצא  ומלאך  אחר<BR>יצא  לקראתו׃
ויאמר  אלו  רץ  דבר  <BR>אל־הנער  הלז  לאמר<BR>פרזות  תשב  ירושלם<BR>מרב  אדם  ובהמה<BR>בתוכה׃
ואני  אהיה־לה  <BR>נאם־יהוה  חומת  אש<BR>סביב  ולכבוד  אהיה<BR>בתוכה׃
הוי  הוי  ונסו  מארץ  <BR>צפון  נאם־יהוה  כי<BR>כארבע  רוחות  השמים<BR>פרשתי  אתכם<BR>נאם־יהוה׃
הוי  ציון  המלטי  <BR>יושבת  בת־בבל׃
כי  כה  אמר  יהוה  <BR>צבאות  אחר  כבוד<BR>שלחני  אל־הגוים<BR>השללים  אתכם  כי<BR>הנגע  בכם  נגע  בבבת<BR>עינו׃
כי  הנני  מניף  <BR>את־ידי  עליהם  והיו<BR>שלל  לעבדיהם<BR>וידעתם  כי־יהוה<BR>צבאות  שלחני׃
רני  ושמחי  בת־ציון  <BR>כי  הנני־בא  ושכנתי<BR>בתוכך  נאם־יהוה׃
ונלוו  גוים  רבים  <BR>אל־יהוה  ביום  ההוא<BR>והיו  לי  לעם<BR>ושכנתי  בתוכך<BR>וידעת  כי־יהוה<BR>צבאות  שלחני  אליך׃
ונחל  יהוה  <BR>את־יהודה  חלקו  על<BR>אדמת  הקדש  ובחר<BR>עוד  בירושלם׃
הס  כל־בשר  מפני  <BR>יהוה  כי  נעור<BR>ממעון  קדשו׃
