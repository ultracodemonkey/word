ואשוב  ואשא  עיני  <BR>ואראה  והנה  מגלה<BR>עפה׃
ויאמר  אלי  מה  אתה  <BR>ראה  ואמר  אני  ראה<BR>מגלה  עפה  ארכה<BR>עשרים  באמה  ורחבה<BR>עשר  באמה׃
ויאמר  אלי  זאת  <BR>האלה  היוצאת<BR>על־פני  כל־הארץ  כי<BR>כל־הגנב  מזה  כמוה<BR>נקה  וכל־הנשבע  מזה<BR>כמוה  נקה׃
הוצאתיה  נאם  יהוה  <BR>צבאות  ובאה  אל־בית<BR>הגנב  ואל־בית<BR>הנשבע  בשמי  לשקר<BR>ולנה  בתוך  ביתו<BR>וכלתו  ואת־עציו<BR>ואת־אבניו׃
ויצא  המלאך  הדבר  <BR>בי  ויאמר  אלי  שא<BR>נא  עיניך  וראה  מה<BR>היוצאת  הזאת׃
ואמר  מה־היא  ויאמר  <BR>זאת  האיפה  היוצאת<BR>ויאמר  זאת  עינם<BR>בכל־הארץ׃
והנה  ככר  עפרת  <BR>נשאת  וזאת  אשה  אחת<BR>יושבת  בתוך  האיפה׃
ויאמר  זאת  הרשעה  <BR>וישלך  אתה  אל־תוך<BR>האיפה  וישלך<BR>את־אבן  העפרת  אל־<BR>פיה׃
ואשא  עיני  וארא  <BR>והנה  שתים  נשים<BR>יוצאות  ורוח<BR>בכנפיהם  ולהנה<BR>כנפים  ככנפי<BR>החסידה  ותשאנה<BR>את־האיפה  בין  הארץ<BR>ובין  השמים׃
ואמר  אל־המלאך  <BR>הדבר  בי  אנה  המה<BR>מולכות  את־האיפה׃
ויאמר  אלי  <BR>לבנות־לה  בית  בארץ<BR>שנער  והוכן  והניחה<BR>שם  על־מכנתה׃
