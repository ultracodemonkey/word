ביום  ההוא  יהיה  <BR>מקור  נפתח  לבית<BR>דויד  ולישבי<BR>ירושלם  לחטאת<BR>ולנדה׃
והיה  ביום  ההוא  <BR>נאם  יהוה  צבאות<BR>אכרית  את־שמות<BR>העצבים  מן־הארץ<BR>ולא  יזכרו  עוד  וגם<BR>את־הנביאים<BR>ואת־רוח  הטמאה<BR>אעביר  מן־הארץ׃
והיה  כי־ינבא  איש  <BR>עוד  ואמרו  אליו<BR>אביו  ואמו  ילדיו<BR>לא  תחיה  כי  שקר<BR>דברת  בשם  יהוה<BR>ודקרהו  אביהו  ואמו<BR>ילדיו  בהנבאו׃
והיה  ביום  ההוא  <BR>יבשו  הנביאים  איש<BR>מחזינו  בהנבאתו<BR>ולא  ילבשו  אדרת<BR>שער  למען  כחש׃
ואמר  לא  נביא  אנכי  <BR>איש־עבד  אדמה  אנכי<BR>כי  אדם  הקנני<BR>מנעורי׃
ואמר  אליו  מה  <BR>המכות  האלה  בין<BR>ידיך  ואמר  אשר<BR>הכיתי  בית  מאהבי׃
חרב  עורי  על־רעי  <BR>ועל־גבר  עמיתי  נאם<BR>יהוה  צבאות  הך<BR>את־הרעה  ותפוצין<BR>הצאן  והשבתי  ידי<BR>על־הצערים׃
והיה  בכל־הארץ  <BR>נאם־יהוה  פי־שנים<BR>בה  יכרתו  יגועו<BR>והשלשית  יותר  בה׃
והבאתי  את־השלשית  <BR>באש  וצרפתים  כצרף<BR>את־הכסף  ובחנתים<BR>כבחן  את־  הזהב  הוא<BR>יקרא  בשמי  ואני<BR>אענה  אתו  אמרתי<BR>עמי  הוא  והוא  יאמר<BR>יהוה  אלהי׃
