משא  דבר־יהוה  <BR>על־ישראל  נאם־יהוה<BR>נטה  שמים  ויסד  ארץ<BR>ויצר  רוח־אדם<BR>בקרבו׃
הנה  אנכי  שם  <BR>את־ירושלם  סף־רעל<BR>לכל־העמים  סביב<BR>וגם  על־יהודה  יהיה<BR>במצור  על־ירושלם׃
והיה  ביום־ההוא  <BR>אשים  את־ירושלם<BR>אבן  מעמסה<BR>לכל־העמים<BR>כל־עמסיה  שרוט<BR>ישרטו  ונאספו  עליה<BR>כל  גויי  הארץ׃
ביום  ההוא  <BR>נאם־יהוה  אכה<BR>כל־סוס  בתמהון<BR>ורכבו  בשגעון<BR>ועל־בית  יהודה<BR>אפקח  את־עיני  וכל<BR>סוס  העמים  אכה<BR>בעורון׃
ואמרו  אלפי  יהודה  <BR>בלבם  אמצה  לי  ישבי<BR>ירושלם  ביהוה<BR>צבאות  אלהיהם׃
ביום  ההוא  אשים  <BR>את־אלפי  יהודה<BR>ככיור  אש  בעצים<BR>וכלפיד  אש  בעמיר<BR>ואכלו  על־ימין<BR>ועל־שמאול<BR>את־כל־העמים  סביב<BR>וישבה  ירושלם  עוד<BR>תחתיה  בירושלם׃
והושיע  יהוה  <BR>את־אהלי  יהודה<BR>בראשנה  למען<BR>לא־תגדל  תפארת<BR>בית־דויד  ותפארת<BR>ישב  ירושלם<BR>על־יהודה׃
ביום  ההוא  יגן  <BR>יהוה  בעד  יושב<BR>ירושלם  והיה  הנכשל<BR>בהם  ביום  ההוא<BR>כדויד  ובית  דויד<BR>כאלהים  כמלאך  יהוה<BR>לפניהם׃
והיה  ביום  ההוא  <BR>אבקש  להשמיד<BR>את־כל־הגוים  הבאים<BR>על־ירושלם׃
ושפכתי  על־בית  <BR>דויד  ועל  יושב<BR>ירושלם  רוח  חן<BR>ותחנונים  והביטו<BR>אלי  את  אשר־דקרו<BR>וספדו  עליו  כמספד<BR>על־היחיד  והמר<BR>עליו  כהמר  על־<BR>הבכור׃
ביום  ההוא  יגדל  <BR>המספד  בירושלם<BR>כמספד  הדד־רמון<BR>בבקעת  מגדון׃
וספדה  הארץ  משפחות  <BR>משפחות  לבד  משפחת<BR>בית־דויד  לבד<BR>ונשיהם  לבד  משפחת<BR>בית־נתן  לבד<BR>ונשיהם  לבד׃
משפחת  בית־לוי  לבד  <BR>ונשיהם  לבד  משפחת<BR>השמעי  לבד  ונשיהם<BR>לבד׃
כל  המשפחות  <BR>הנשארות  משפחת<BR>משפחת  לבד  ונשיהם<BR>לבד׃
