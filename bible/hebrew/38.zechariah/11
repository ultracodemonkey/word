פתח  לבנון  דלתיך  <BR>ותאכל  אש  בארזיך׃
הילל  ברוש  כי־נפל  <BR>ארז  אשר  אדרים<BR>שדדו  הילילו  אלוני<BR>בשן  כי  ירד  יער<BR>הבצור׃
קול  יללת  הרעים  כי  <BR>שדדה  אדרתם  קול<BR>שאגת  כפירים  כי<BR>שדד  גאון  הירדן׃
כה  אמר  יהוה  אלהי  <BR>רעה  את־צאן  ההרגה׃
אשר  קניהן  יהרגן  <BR>ולא  יאשמו  ומכריהן<BR>יאמר  ברוך  יהוה<BR>ואעשר  ורעיהם  לא<BR>יחמול  עליהן׃
כי  לא  אחמול  עוד  <BR>על־ישבי  הארץ<BR>נאם־יהוה  והנה<BR>אנכי  ממציא<BR>את־האדם  איש<BR>ביד־רעהו  וביד<BR>מלכו  וכתתו<BR>את־הארץ  ולא  אציל<BR>מידם׃
וארעה  את־צאן  <BR>ההרגה  לכן  עניי<BR>הצאן  ואקח־לי  שני<BR>מקלות  לאחד  קראתי<BR>נעם  ולאחד  קראתי<BR>חבלים  וארעה<BR>את־הצאן׃
ואכחד  את־שלשת  <BR>הרעים  בירח  אחד<BR>ותקצר  נפשי  בהם<BR>וגם־נפשם  בחלה  בי׃
ואמר  לא  ארעה  אתכם  <BR>המתה  תמות  והנכחדת<BR>תכחד  והנשארות<BR>תאכלנה  אשה  את־בשר<BR>רעותה׃
ואקח  את־מקלי  <BR>את־נעם  ואגדע  אתו<BR>להפיר  את־בריתי<BR>אשר  כרתי  את־כל־<BR>העמים׃
ותפר  ביום  ההוא  <BR>וידעו  כן  עניי<BR>הצאן  השמרים  אתי<BR>כי  דבר־יהוה  הוא׃
ואמר  אליהם  אם־טוב  <BR>בעיניכם  הבו  שכרי<BR>ואם־לא  חדלו<BR>וישקלו  את־  שכרי<BR>שלשים  כסף׃
ויאמר  יהוה  אלי  <BR>השליכהו  אל־היוצר<BR>אדר  היקר  אשר<BR>יקרתי  מעליהם<BR>ואקחה  שלשים  הכסף<BR>ואשליך  אתו  בית<BR>יהוה  אל־היוצר׃
ואגדע  את־מקלי  <BR>השני  את  החבלים<BR>להפר  את־האחוה  בין<BR>יהודה  ובין  ישראל׃
ויאמר  יהוה  אלי  <BR>עוד  קח־לך  כלי  רעה<BR>אולי׃
כי  הנה־אנכי  מקים  <BR>רעה  בארץ  הנכחדות<BR>לא־יפקד  הנער<BR>לא־יבקש  והנשברת<BR>לא  ירפא  הנצבה  לא<BR>יכלכל  ובשר  הבריאה<BR>יאכל  ופרסיהן<BR>יפרק׃
הוי  רעי  האליל  <BR>עזבי  הצאן  חרב<BR>על־זרועו  ועל־עין<BR>ימינו  זרעו  יבוש<BR>תיבש  ועין  ימינו<BR>כהה  תכהה׃
