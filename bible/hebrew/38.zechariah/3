ויראני  את־יהושע  <BR>הכהן  הגדול  עמד<BR>לפני  מלאך  יהוה<BR>והשטן  עמד  על־<BR>ימינו  לשטנו׃
ויאמר  יהוה  <BR>אל־השטן  יגער  יהוה<BR>בך  השטן  ויגער<BR>יהוה  בך  הבחר<BR>בירושלם  הלוא  זה<BR>אוד  מצל  מאש׃
ויהושע  היה  לבש  <BR>בגדים  צואים  ועמד<BR>לפני  המלאך׃
ויען  ויאמר  <BR>אל־העמדים  לפניו<BR>לאמר  הסירו  הבגדים<BR>הצאים  מעליו  ויאמר<BR>אליו  ראה  העברתי<BR>מעליך  עונך  והלבש<BR>אתך  מחלצות׃
ואמר  ישימו  צניף  <BR>טהור  על־ראשו<BR>וישימו  הצניף<BR>הטהור  על־ראשו<BR>וילבשהו  בגדים<BR>ומלאך  יהוה  עמד׃
ויעד  מלאך  יהוה  <BR>ביהושע  לאמר׃
כה־אמר  יהוה  צבאות  <BR>אם־בדרכי  תלך  ואם<BR>את־משמרתי  תשמר<BR>וגם־אתה  תדין<BR>את־ביתי  וגם  תשמר<BR>את־חצרי  ונתתי  לך<BR>מהלכים  בין  העמדים<BR>האלה׃
שמע־נא  יהושע  הכהן  <BR>הגדול  אתה  ורעיך<BR>הישבים  לפניך<BR>כי־אנשי  מופת  המה<BR>כי־הנני  מביא<BR>את־עבדי  צמח׃
כי  הנה  האבן  אשר  <BR>נתתי  לפני  יהושע<BR>על־אבן  אחת  שבעה<BR>עינים  הנני  מפתח<BR>פתחה  נאם  יהוה<BR>צבאות  ומשתי<BR>את־עון  הארץ־ההיא<BR>ביום  אחד׃
ביום  ההוא  נאם  <BR>יהוה  צבאות  תקראו<BR>איש  לרעהו  אל־תחת<BR>גפן  ואל־תחת  תאנה׃
