אז  יקהל  שלמה  <BR>את־זקני  ישראל<BR>את־כל־ראשי  המטות<BR>נשיאי  האבות  לבני<BR>ישראל  אל־המלך<BR>שלמה  ירושלם<BR>להעלות  את־ארון<BR>ברית־יהוה  מעיר<BR>דוד  היא  ציון׃
ויקהלו  אל־המלך  <BR>שלמה  כל־איש  ישראל<BR>בירח  האתנים  בחג<BR>הוא  החדש  השביעי׃
ויבאו  כל  זקני  <BR>ישראל  וישאו<BR>הכהנים  את־הארון׃
ויעלו  את־ארון  <BR>יהוה  ואת־אהל  מועד<BR>ואת־כל־כלי  הקדש<BR>אשר  באהל  ויעלו<BR>אתם  הכהנים<BR>והלוים׃
והמלך  שלמה  <BR>וכל־עדת  ישראל<BR>הנועדים  עליו  אתו<BR>לפני  הארון  מזבחים<BR>צאן  ובקר  אשר<BR>לא־יספרו  ולא  ימנו<BR>מרב׃
ויבאו  הכהנים  <BR>את־ארון  ברית־יהוה<BR>אל־מקומו  אל־דביר<BR>הבית  אל־קדש<BR>הקדשים  אל־תחת<BR>כנפי  הכרובים׃
כי  הכרובים  פרשים  <BR>כנפים  אל־מקום<BR>הארון  ויסכו<BR>הכרבים  על־הארון<BR>ועל־בדיו  מלמעלה׃
ויארכו  הבדים  <BR>ויראו  ראשי  הבדים<BR>מן־הקדש  על־פני<BR>הדביר  ולא  יראו<BR>החוצה  ויהיו  שם  עד<BR>היום  הזה׃
אין  בארון  רק  שני  <BR>לחות  האבנים  אשר<BR>הנח  שם  משה  בחרב<BR>אשר  כרת  יהוה<BR>עם־בני  ישראל<BR>בצאתם  מארץ  מצרים׃
ויהי  בצאת  הכהנים  <BR>מן־הקדש  והענן  מלא<BR>את־בית  יהוה׃
ולא־יכלו  הכהנים  <BR>לעמד  לשרת  מפני<BR>הענן  כי־מלא<BR>כבוד־יהוה  את־בית<BR>יהוה׃
אז  אמר  שלמה  יהוה  <BR>אמר  לשכן  בערפל׃
בנה  בניתי  בית  זבל  <BR>לך  מכון  לשבתך<BR>עולמים׃
ויסב  המלך  את־פניו  <BR>ויברך  את  כל־קהל<BR>ישראל  וכל־קהל<BR>ישראל  עמד׃
ויאמר  ברוך  יהוה  <BR>אלהי  ישראל  אשר<BR>דבר  בפיו  את  דוד<BR>אבי  ובידו  מלא<BR>לאמר׃
מן־היום  אשר  <BR>הוצאתי  את־עמי<BR>את־ישראל  ממצרים<BR>לא־בחרתי  בעיר  מכל<BR>שבטי  ישראל  לבנות<BR>בית  להיות  שמי  שם<BR>ואבחר  בדוד  להיות<BR>על־עמי  ישראל׃
ויהי  עם־לבב  דוד  <BR>אבי  לבנות  בית  לשם<BR>יהוה  אלהי  ישראל׃
ויאמר  יהוה  אל־דוד  <BR>אבי  יען  אשר  היה<BR>עם־לבבך  לבנות  בית<BR>לשמי  הטיבת  כי  היה<BR>עם־לבבך׃
רק  אתה  לא  תבנה  <BR>הבית  כי  אם־בנך<BR>היצא  מחלציך<BR>הוא־יבנה  הבית<BR>לשמי׃
ויקם  יהוה  את־דברו  <BR>אשר  דבר  ואקם  תחת<BR>דוד  אבי  ואשב<BR>על־כסא  ישראל  כאשר<BR>דבר  יהוה  ואבנה<BR>הבית  לשם  יהוה<BR>אלהי  ישראל׃
ואשם  שם  מקום  <BR>לארון  אשר־שם  ברית<BR>יהוה  אשר  כרת<BR>עם־אבתינו  בהוציאו<BR>אתם  מארץ  מצרים׃
ויעמד  שלמה  לפני  <BR>מזבח  יהוה  נגד<BR>כל־קהל  ישראל<BR>ויפרש  כפיו  השמים׃
ויאמר  יהוה  אלהי  <BR>ישראל  אין־כמוך<BR>אלהים  בשמים  ממעל<BR>ועל־הארץ  מתחת  שמר<BR>הברית  והחסד<BR>לעבדיך  ההלכים<BR>לפניך  בכל־לבם׃
אשר  שמרת  לעבדך  <BR>דוד  אבי  את<BR>אשר־דברת  לו  ותדבר<BR>בפיך  ובידך  מלאת<BR>כיום  הזה׃
ועתה  יהוה  אלהי  <BR>ישראל  שמר  לעבדך<BR>דוד  אבי  את  אשר<BR>דברת  לו  לאמר<BR>לא־יכרת  לך  איש<BR>מלפני  ישב  על־כסא<BR>ישראל  רק  אם־ישמרו<BR>בניך  את־דרכם  ללכת<BR>לפני  כאשר  הלכת<BR>לפני׃
ועתה  אלהי  ישראל  <BR>יאמן  נא  דבריך  אשר<BR>דברת  לעבדך  דוד<BR>אבי׃
כי  האמנם  ישב  <BR>אלהים  על־הארץ  הנה<BR>השמים  ושמי  השמים<BR>לא  יכלכלוך  אף<BR>כי־הבית  הזה  אשר<BR>בניתי׃
ופנית  אל־תפלת  <BR>עבדך  ואל־תחנתו<BR>יהוה  אלהי  לשמע<BR>אל־הרנה  ואל־<BR>התפלה  אשר  עבדך<BR>מתפלל  לפניך  היום׃
להיות  עינך  פתחות  <BR>אל־הבית  הזה  לילה<BR>ויום  אל־המקום  אשר<BR>אמרת  יהיה  שמי  שם<BR>לשמע  אל־התפלה  אשר<BR>יתפלל  עבדך<BR>אל־המקום  הזה׃
ושמעת  אל־תחנת  <BR>עבדך  ועמך  ישראל<BR>אשר  יתפללו<BR>אל־המקום  הזה  ואתה<BR>תשמע  אל־מקום  שבתך<BR>אל־השמים  ושמעת<BR>וסלחת׃
את  אשר  יחטא  איש  <BR>לרעהו  ונשא־בו  אלה<BR>להאלתו  ובא  אלה<BR>לפני  מזבחך  בבית<BR>הזה׃
ואתה  תשמע  השמים  <BR>ועשית  ושפטת<BR>את־עבדיך  להרשיע<BR>רשע  לתת  דרכו<BR>בראשו  ולהצדיק<BR>צדיק  לתת  לו<BR>כצדקתו׃
בהנגף  עמך  ישראל  <BR>לפני  אויב  אשר<BR>יחטאו־לך  ושבו<BR>אליך  והודו  את־<BR>שמך  והתפללו<BR>והתחננו  אליך  בבית<BR>הזה׃
ואתה  תשמע  השמים  <BR>וסלחת  לחטאת  עמך<BR>ישראל  והשבתם<BR>אל־האדמה  אשר  נתת<BR>לאבותם׃
בהעצר  שמים  <BR>ולא־יהיה  מטר  כי<BR>יחטאו־לך  והתפללו<BR>אל־המקום  הזה<BR>והודו  את־שמך<BR>ומחטאתם  ישובון  כי<BR>תענם׃
ואתה  תשמע  השמים  <BR>וסלחת  לחטאת  עבדיך<BR>ועמך  ישראל  כי<BR>תורם  את־הדרך<BR>הטובה  אשר  ילכו־בה<BR>ונתתה  מטר  על־ארצך<BR>אשר־נתתה  לעמך<BR>לנחלה׃
רעב  כי־יהיה  בארץ  <BR>דבר  כי־יהיה  שדפון<BR>ירקון  ארבה  חסיל<BR>כי  יהיה  כי  יצר־לו<BR>איבו  בארץ  שעריו<BR>כל־נגע  כל־מחלה׃
כל־תפלה  כל־תחנה  <BR>אשר  תהיה  לכל־האדם<BR>לכל  עמך  ישראל  אשר<BR>ידעון  איש  נגע<BR>לבבו  ופרש  כפיו<BR>אל־הבית  הזה׃
ואתה  תשמע  השמים  <BR>מכון  שבתך  וסלחת<BR>ועשית  ונתת  לאיש<BR>ככל־דרכיו  אשר  תדע<BR>את־לבבו  כי־אתה<BR>ידעת  לבדך  את־לבב<BR>כל־בני  האדם׃
למען  יראוך  <BR>כל־הימים  אשר־הם<BR>חיים  על־פני  האדמה<BR>אשר  נתתה  לאבתינו׃
וגם  אל־הנכרי  אשר  <BR>לא־מעמך  ישראל  הוא<BR>ובא  מארץ  רחוקה<BR>למען  שמך׃
כי  ישמעון  את־שמך  <BR>הגדול  ואת־ידך<BR>החזקה  וזרעך<BR>הנטויה  ובא  והתפלל<BR>אל־הבית  הזה׃
אתה  תשמע  השמים  <BR>מכון  שבתך  ועשית<BR>ככל  אשר־יקרא  אליך<BR>הנכרי  למען  ידעון<BR>כל־עמי  הארץ<BR>את־שמך  ליראה  אתך<BR>כעמך  ישראל  ולדעת<BR>כי־שמך  נקרא<BR>על־הבית  הזה  אשר<BR>בניתי׃
כי־יצא  עמך  למלחמה  <BR>על־איבו  בדרך  אשר<BR>תשלחם  והתפללו<BR>אל־יהוה  דרך  העיר<BR>אשר  בחרת  בה  והבית<BR>אשר־בנתי  לשמך׃
ושמעת  השמים  <BR>את־תפלתם<BR>ואת־תחנתם  ועשית<BR>משפטם׃
כי  יחטאו־לך  כי  <BR>אין  אדם  אשר<BR>לא־יחטא  ואנפת  בם<BR>ונתתם  לפני  אויב<BR>ושבום  שביהם<BR>אל־ארץ  האויב<BR>רחוקה  או  קרובה׃
והשיבו  אל־לבם  <BR>בארץ  אשר  נשבו־שם<BR>ושבו  והתחננו  אליך<BR>בארץ  שביהם  לאמר<BR>חטאנו  והעוינו<BR>רשענו׃
ושבו  אליך  <BR>בכל־לבבם<BR>ובכל־נפשם  בארץ<BR>איביהם  אשר־שבו<BR>אתם  והתפללו  אליך<BR>דרך  ארצם  אשר  נתתה<BR>לאבותם  העיר  אשר<BR>בחרת  והבית<BR>אשר־בנית  לשמך׃
ושמעת  השמים  מכון  <BR>שבתך  את־תפלתם<BR>ואת־תחנתם  ועשית<BR>משפטם׃
וסלחת  לעמך  אשר  <BR>חטאו־לך<BR>ולכל־פשעיהם  אשר<BR>פשעו־בך  ונתתם<BR>לרחמים  לפני  שביהם<BR>ורחמום׃
כי־עמך  ונחלתך  הם  <BR>אשר  הוצאת  ממצרים<BR>מתוך  כור  הברזל׃
להיות  עיניך  פתחות  <BR>אל־תחנת  עבדך<BR>ואל־תחנת  עמך<BR>ישראל  לשמע  אליהם<BR>בכל  קראם  אליך׃
כי־אתה  הבדלתם  לך  <BR>לנחלה  מכל  עמי<BR>הארץ  כאשר  דברת<BR>ביד  משה  עבדך<BR>בהוציאך  את־אבתינו<BR>ממצרים  אדני  יהוה׃
ויהי  ככלות  שלמה  <BR>להתפלל  אל־יהוה  את<BR>כל־התפלה  והתחנה<BR>הזאת  קם  מלפני<BR>מזבח  יהוה  מכרע<BR>על־ברכיו  וכפיו<BR>פרשות  השמים׃
ויעמד  ויברך  את  <BR>כל־קהל  ישראל  קול<BR>גדול  לאמר׃
ברוך  יהוה  אשר  נתן  <BR>מנוחה  לעמו  ישראל<BR>ככל  אשר  דבר<BR>לא־נפל  דבר  אחד<BR>מכל  דברו  הטוב  אשר<BR>דבר  ביד  משה  עבדו׃
יהי  יהוה  אלהינו  <BR>עמנו  כאשר  היה<BR>עם־אבתינו<BR>אל־יעזבנו<BR>ואל־יטשנו׃
להטות  לבבנו  אליו  <BR>ללכת  בכל־דרכיו<BR>ולשמר  מצותיו<BR>וחקיו  ומשפטיו  אשר<BR>צוה  את־אבתינו׃
ויהיו  דברי  אלה  <BR>אשר  התחננתי  לפני<BR>יהוה  קרבים<BR>אל־יהוה  אלהינו<BR>יומם  ולילה  לעשות<BR>משפט  עבדו  ומשפט<BR>עמו  ישראל  דבר־יום<BR>ביומו׃
למען  דעת  כל־עמי  <BR>הארץ  כי  יהוה  הוא<BR>האלהים  אין  עוד׃
והיה  לבבכם  שלם  עם  <BR>יהוה  אלהינו  ללכת<BR>בחקיו  ולשמר<BR>מצותיו  כיום  הזה׃
והמלך  וכל־ישראל  <BR>עמו  זבחים  זבח<BR>לפני  יהוה׃
ויזבח  שלמה  את  זבח  <BR>השלמים  אשר  זבח<BR>ליהוה  בקר  עשרים<BR>ושנים  אלף  וצאן<BR>מאה  ועשרים  אלף<BR>ויחנכו  את־בית<BR>יהוה  המלך  וכל־בני<BR>ישראל׃
ביום  ההוא  קדש  <BR>המלך  את־תוך  החצר<BR>אשר  לפני  בית־יהוה<BR>כי־עשה  שם  את־העלה<BR>ואת־המנחה  ואת<BR>חלבי  השלמים<BR>כי־מזבח  הנחשת  אשר<BR>לפני  יהוה  קטן<BR>מהכיל  את־העלה<BR>ואת־המנחה  ואת<BR>חלבי  השלמים׃
ויעש  שלמה  <BR>בעת־ההיא  את־החג<BR>וכל־ישראל  עמו  קהל<BR>גדול  מלבוא  חמת<BR>עד־נחל  מצרים  לפני<BR>יהוה  אלהינו  שבעת<BR>ימים  ושבעת  ימים<BR>ארבעה  עשר  יום׃
ביום  השמיני  שלח  <BR>את־העם  ויברכו<BR>את־המלך  וילכו<BR>לאהליהם  שמחים<BR>וטובי  לב  על<BR>כל־הטובה  אשר  עשה<BR>יהוה  לדוד  עבדו<BR>ולישראל  עמו׃
