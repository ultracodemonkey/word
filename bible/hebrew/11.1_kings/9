ויהי  ככלות  שלמה  <BR>לבנות  את־בית־יהוה<BR>ואת־בית  המלך  ואת<BR>כל־חשק  שלמה  אשר<BR>חפץ  לעשות׃
וירא  יהוה  אל־שלמה  <BR>שנית  כאשר  נראה<BR>אליו  בגבעון׃
ויאמר  יהוה  אליו  <BR>שמעתי  את־תפלתך<BR>ואת־תחנתך  אשר<BR>התחננתה  לפני<BR>הקדשתי  את־הבית<BR>הזה  אשר  בנתה<BR>לשום־שמי  שם<BR>עד־עולם  והיו  עיני<BR>ולבי  שם  כל־הימים׃
ואתה  אם־תלך  לפני  <BR>כאשר  הלך  דוד  אביך<BR>בתם־לבב  ובישר<BR>לעשות  ככל  אשר<BR>צויתיך  חקי  ומשפטי<BR>תשמר׃
והקמתי  את־כסא  <BR>ממלכתך  על־ישראל<BR>לעלם  כאשר  דברתי<BR>על־דוד  אביך  לאמר<BR>לא־יכרת  לך  איש<BR>מעל  כסא  ישראל׃
אם־שוב  תשבון  אתם  <BR>ובניכם  מאחרי  ולא<BR>תשמרו  מצותי  חקתי<BR>אשר  נתתי  לפניכם<BR>והלכתם  ועבדתם<BR>אלהים  אחרים<BR>והשתחויתם  להם׃
והכרתי  את־ישראל  <BR>מעל  פני  האדמה  אשר<BR>נתתי  להם  ואת־הבית<BR>אשר  הקדשתי  לשמי<BR>אשלח  מעל  פני  והיה<BR>ישראל  למשל<BR>ולשנינה<BR>בכל־העמים׃
והבית  הזה  יהיה  <BR>עליון  כל־עבר  עליו<BR>ישם  ושרק  ואמרו<BR>על־מה  עשה  יהוה<BR>ככה  לארץ  הזאת<BR>ולבית  הזה׃
ואמרו  על  אשר  עזבו  <BR>את־יהוה  אלהיהם<BR>אשר  הוציא  את־אבתם<BR>מארץ  מצרים  ויחזקו<BR>באלהים  אחרים<BR>וישתחו  להם  ויעבדם<BR>על־כן  הביא  יהוה<BR>עליהם  את  כל־הרעה<BR>הזאת׃
ויהי  מקצה  עשרים  <BR>שנה  אשר־בנה  שלמה<BR>את־שני  הבתים<BR>את־בית  יהוה<BR>ואת־בית  המלך׃
חירם  מלך־צר  נשא  <BR>את־שלמה  בעצי<BR>ארזים  ובעצי<BR>ברושים  ובזהב  לכל־<BR>חפצו  אז  יתן  המלך<BR>שלמה  לחירם  עשרים<BR>עיר  בארץ  הגליל׃
ויצא  חירם  מצר  <BR>לראות  את־הערים<BR>אשר  נתן־לו  שלמה<BR>ולא  ישרו  בעיניו׃
ויאמר  מה  הערים  <BR>האלה  אשר־נתתה  לי<BR>אחי  ויקרא  להם  ארץ<BR>כבול  עד  היום  הזה׃
וישלח  חירם  למלך  <BR>מאה  ועשרים  ככר<BR>זהב׃
וזה  דבר־המס  <BR>אשר־העלה  המלך<BR>שלמה  לבנות  את־בית<BR>יהוה  ואת־ביתו<BR>ואת־המלוא  ואת<BR>חומת  ירושלם<BR>ואת־חצר  ואת־מגדו<BR>ואת־גזר׃
פרעה  מלך־מצרים  <BR>עלה  וילכד  את־גזר<BR>וישרפה  באש<BR>ואת־הכנעני  הישב<BR>בעיר  הרג  ויתנה<BR>שלחים  לבתו  אשת<BR>שלמה׃
ויבן  שלמה  את־גזר  <BR>ואת־בית  חרן<BR>תחתון׃
ואת־בעלת  ואת־תמר  <BR>במדבר  בארץ׃
ואת  כל־ערי  <BR>המסכנות  אשר  היו<BR>לשלמה  ואת  ערי<BR>הרכב  ואת  ערי<BR>הפרשים  ואת  חשק<BR>שלמה  אשר  חשק<BR>לבנות  בירושלם<BR>ובלבנון  ובכל  ארץ<BR>ממשלתו׃
כל־העם  הנותר  <BR>מן־האמרי  החתי<BR>הפרזי  החוי<BR>והיבוסי  אשר<BR>לא־מבני  ישראל<BR>המה׃
בניהם  אשר  נתרו  <BR>אחריהם  בארץ  אשר<BR>לא־יכלו  בני  ישראל<BR>להחרימם  ויעלם<BR>שלמה  למס־עבד  עד<BR>היום  הזה׃
ומבני  ישראל  <BR>לא־נתן  שלמה  עבד<BR>כי־הם  אנשי  המלחמה<BR>ועבדיו  ושריו<BR>ושלשיו  ושרי  רכבו<BR>ופרשיו׃
אלה  שרי  הנצבים  <BR>אשר  על־המלאכה<BR>לשלמה  חמשים  וחמש<BR>מאות  הרדים  בעם<BR>העשים  במלאכה׃
אך  בת־פרעה  עלתה  <BR>מעיר  דוד  אל־ביתה<BR>אשר  בנה־לה  אז  בנה<BR>את־המלוא׃
והעלה  שלמה  שלש  <BR>פעמים  בשנה  עלות<BR>ושלמים  על־המזבח<BR>אשר  בנה  ליהוה<BR>והקטיר  אתו  אשר<BR>לפני  יהוה  ושלם<BR>את־הבית׃
ואני  עשה  המלך  <BR>שלמה  בעציון־גבר<BR>אשר  את־אלות<BR>על־שפת  ים־סוף<BR>בארץ  אדום׃
וישלח  חירם  באני  <BR>את־עבדיו  אנשי<BR>אניות  ידעי  הים  עם<BR>עבדי  שלמה׃
ויבאו  אופירה  <BR>ויקחו  משם  זהב<BR>ארבע־מאות  ועשרים<BR>ככר  ויבאו  אל־<BR>המלך  שלמה׃
