וישבו  שלש  שנים  <BR>אין  מלחמה  בין  ארם<BR>ובין  ישראל׃
ויהי  בשנה  השלישית  <BR>וירד  יהושפט<BR>מלך־יהודה  אל־מלך<BR>ישראל׃
ויאמר  מלך־ישראל  <BR>אל־עבדיו  הידעתם<BR>כי־לנו  רמת  גלעד<BR>ואנחנו  מחשים  מקחת<BR>אתה  מיד  מלך  ארם׃
ויאמר  אל־יהושפט  <BR>התלך  אתי  למלחמה<BR>רמת  גלעד  ויאמר<BR>יהושפט  אל־מלך<BR>ישראל  כמוני  כמוך<BR>כעמי  כעמך  כסוסי<BR>כסוסיך׃
ויאמר  יהושפט  <BR>אל־מלך  ישראל<BR>דרש־נא  כיום<BR>את־דבר  יהוה׃
ויקבץ  מלך־ישראל  <BR>את־הנביאים  כארבע<BR>מאות  איש  ויאמר<BR>אלהם  האלך  על־  רמת<BR>גלעד  למלחמה<BR>אם־אחדל  ויאמרו<BR>עלה  ויתן  אדני  ביד<BR>המלך׃
ויאמר  יהושפט  האין  <BR>פה  נביא  ליהוה  עוד<BR>ונדרשה  מאותו׃
ויאמר  מלך־ישראל  <BR>אל־יהושפט  עוד<BR>איש־אחד  לדרש<BR>את־יהוה  מאתו  ואני<BR>שנאתיו  כי<BR>לא־יתנבא  עלי  טוב<BR>כי  אם־רע  מיכיהו<BR>בן־ימלה  ויאמר<BR>יהושפט  אל־יאמר<BR>המלך  כן׃
ויקרא  מלך  ישראל  <BR>אל־סריס  אחד  ויאמר<BR>מהרה  מיכיהו<BR>בן־ימלה׃
ומלך  ישראל  <BR>ויהושפט  מלך־יהודה<BR>ישבים  איש  על־כסאו<BR>מלבשים  בגדים  בגרן<BR>פתח  שער  שמרון<BR>וכל־הנביאים<BR>מתנבאים  לפניהם׃
ויעש  לו  צדקיה  <BR>בן־כנענה  קרני<BR>ברזל  ויאמר  כה־אמר<BR>יהוה  באלה  תנגח<BR>את־ארם  עד־כלתם׃
וכל־הנבאים  נבאים  <BR>כן  לאמר  עלה  רמת<BR>גלעד  והצלח  ונתן<BR>יהוה  ביד  המלך׃
והמלאך  אשר־הלך  <BR>לקרא  מיכיהו  דבר<BR>אליו  לאמר  הנה־נא<BR>דברי  הנביאים<BR>פה־אחד  טוב<BR>אל־המלך  יהי־נא<BR>דבריך  כדבר  אחד<BR>מהם  ודברת  טוב׃
ויאמר  מיכיהו  <BR>חי־יהוה  כי  את־אשר<BR>יאמר  יהוה  אלי  אתו<BR>אדבר׃
ויבוא  אל־המלך  <BR>ויאמר  המלך  אליו<BR>מיכיהו  הנלך<BR>אל־רמת  גלעד<BR>למלחמה  אם־נחדל<BR>ויאמר  אליו  עלה<BR>והצלח  ונתן  יהוה<BR>ביד  המלך׃
ויאמר  אליו  המלך  <BR>עד־כמה  פעמים  אני<BR>משבעך  אשר  לא־תדבר<BR>אלי  רק־  אמת  בשם<BR>יהוה׃
ויאמר  ראיתי  <BR>את־כל־ישראל  נפצים<BR>אל־ההרים  כצאן  אשר<BR>אין־להם  רעה  ויאמר<BR>יהוה  לא־אדנים<BR>לאלה  ישובו<BR>איש־לביתו  בשלום׃
ויאמר  מלך־ישראל  <BR>אל־יהושפט  הלוא<BR>אמרתי  אליך<BR>לוא־יתנבא  עלי  טוב<BR>כי  אם־רע׃
ויאמר  לכן  שמע  <BR>דבר־יהוה  ראיתי<BR>את־יהוה  ישב<BR>על־כסאו  וכל־צבא<BR>השמים  עמד  עליו<BR>מימינו  ומשמאלו׃
ויאמר  יהוה  מי  <BR>יפתה  את־אחאב  ויעל<BR>ויפל  ברמת  גלעד<BR>ויאמר  זה  בכה  וזה<BR>אמר  בכה׃
ויצא  הרוח  ויעמד  <BR>לפני  יהוה  ויאמר<BR>אני  אפתנו  ויאמר<BR>יהוה  אליו  במה׃
ויאמר  אצא  והייתי  <BR>רוח  שקר  בפי<BR>כל־נביאיו  ויאמר<BR>תפתה  וגם־תוכל  צא<BR>ועשה־כן׃
ועתה  הנה  נתן  יהוה  <BR>רוח  שקר  בפי<BR>כל־נביאיך  אלה<BR>ויהוה  דבר  עליך<BR>רעה׃
ויגש  צדקיהו  <BR>בן־כנענה  ויכה<BR>את־מיכיהו  על־הלחי<BR>ויאמר  אי־זה  עבר<BR>רוח־יהוה  מאתי<BR>לדבר  אותך׃
ויאמר  מיכיהו  הנך  <BR>ראה  ביום  ההוא  אשר<BR>תבא  חדר  בחדר<BR>להחבה׃
ויאמר  מלך  ישראל  <BR>קח  את־מיכיהו<BR>והשיבהו  אל־אמן<BR>שר־העיר  ואל־יואש<BR>בן־המלך׃
ואמרת  כה  אמר  המלך  <BR>שימו  את־זה  בית<BR>הכלא  והאכילהו  לחם<BR>לחץ  ומים  לחץ  עד<BR>באי  בשלום׃
ויאמר  מיכיהו  <BR>אם־שוב  תשוב  בשלום<BR>לא־דבר  יהוה  בי<BR>ויאמר  שמעו  עמים<BR>כלם׃
ויעל  מלך־ישראל  <BR>ויהושפט  מלך־יהודה<BR>רמת  גלעד׃
ויאמר  מלך  ישראל  <BR>אל־יהושפט  התחפש<BR>ובא  במלחמה  ואתה<BR>לבש  בגדיך  ויתחפש<BR>מלך  ישראל  ויבוא<BR>במלחמה׃
ומלך  ארם  צוה  <BR>את־שרי  הרכב<BR>אשר־לו  שלשים<BR>ושנים  לאמר  לא<BR>תלחמו  את־  קטן<BR>ואת־גדול  כי<BR>אם־את־מלך  ישראל<BR>לבדו׃
ויהי  כראות  שרי  <BR>הרכב  את־יהושפט<BR>והמה  אמרו  אך<BR>מלך־ישראל  הוא<BR>ויסרו  עליו  להלחם<BR>ויזעק  יהושפט׃
ויהי  כראות  שרי  <BR>הרכב  כי־לא־מלך<BR>ישראל  הוא  וישובו<BR>מאחריו׃
ואיש  משך  בקשת  <BR>לתמו  ויכה  את־מלך<BR>ישראל  בין  הדבקים<BR>ובין  השרין  ויאמר<BR>לרכבו  הפך  ידך<BR>והוציאני  מן־המחנה<BR>כי  החליתי׃
ותעלה  המלחמה  ביום  <BR>ההוא  והמלך  היה<BR>מעמד  במרכבה  נכח<BR>ארם  וימת  בערב<BR>ויצק  דם־המכה<BR>אל־חיק  הרכב׃
ויעבר  הרנה  במחנה  <BR>כבא  השמש  לאמר  איש<BR>אל־עירו  ואיש<BR>אל־ארצו׃
וימת  המלך  ויבוא  <BR>שמרון  ויקברו<BR>את־המלך  בשמרון׃
וישטף  את־הרכב  על  <BR>ברכת  שמרון  וילקו<BR>הכלבים  את־דמו<BR>והזנות  רחצו  כדבר<BR>יהוה  אשר  דבר׃
ויתר  דברי  אחאב  <BR>וכל־אשר  עשה  ובית<BR>השן  אשר  בנה<BR>וכל־הערים  אשר  בנה<BR>הלוא־הם  כתובים<BR>על־ספר  דברי  הימים<BR>למלכי  ישראל׃
וישכב  אחאב  <BR>עם־אבתיו  וימלך<BR>אחזיהו  בנו  תחתיו׃
ויהושפט  בן־אסא  <BR>מלך  על־יהודה  בשנת<BR>ארבע  לאחאב  מלך<BR>ישראל׃
יהושפט  בן־שלשים  <BR>וחמש  שנה  במלכו<BR>ועשרים  וחמש  שנה<BR>מלך  בירושלם  ושם<BR>אמו  עזובה<BR>בת־שלחי׃
וילך  בכל־דרך  אסא  <BR>אביו  לא־סר  ממנו<BR>לעשות  הישר  בעיני<BR>יהוה׃<BR>אך  הבמות  לא־סרו<BR>עוד  העם  מזבחים<BR>ומקטרים  בבמות׃
וישלם  יהושפט  <BR>עם־מלך  ישראל׃
ויתר  דברי  יהושפט  <BR>וגבורתו  אשר־עשה<BR>ואשר  נלחם  הלא־הם<BR>כתובים  על־  ספר<BR>דברי  הימים  למלכי<BR>יהודה׃
ויתר  הקדש  אשר  <BR>נשאר  בימי  אסא<BR>אביו  בער  מן־הארץ׃
ומלך  אין  באדום  <BR>נצב  מלך׃
יהושפט  עשר  אניות  <BR>תרשיש  ללכת  אופירה<BR>לזהב  ולא  הלך<BR>כי־נשברה  אניות<BR>בעציון  גבר׃
אז  אמר  אחזיהו  <BR>בן־אחאב  אל־יהושפט<BR>ילכו  עבדי<BR>עם־עבדיך  באניות<BR>ולא  אבה  יהושפט׃
וישכב  יהושפט  <BR>עם־אבתיו  ויקבר<BR>עם־אבתיו  בעיר  דוד<BR>אביו  וימלך  יהורם<BR>בנו  תחתיו׃
אחזיהו  בן־אחאב  <BR>מלך  על־ישראל<BR>בשמרון  בשנת  שבע<BR>עשרה  ליהושפט  מלך<BR>יהודה  וימלך<BR>על־ישראל  שנתים׃
ויעש  הרע  בעיני  <BR>יהוה  וילך  בדרך<BR>אביו  ובדרך  אמו<BR>ובדרך  ירבעם  בן־<BR>נבט  אשר  החטיא<BR>את־ישראל׃
ויעבד  את־הבעל  <BR>וישתחוה  לו  ויכעס<BR>את־יהוה  אלהי<BR>ישראל  ככל  אשר־<BR>עשה  אביו׃
