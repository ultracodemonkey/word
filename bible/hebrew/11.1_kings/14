בעת  ההיא  חלה  אביה  <BR>בן־ירבעם׃
ויאמר  ירבעם  לאשתו  <BR>קומי  נא  והשתנית<BR>ולא  ידעו  כי־אתי<BR>אשת  ירבעם  והלכת<BR>שלה  הנה־שם  אחיה<BR>הנביא  הוא־דבר  עלי<BR>למלך  על־העם  הזה׃
ולקחת  בידך  עשרה  <BR>לחם  ונקדים  ובקבק<BR>דבש  ובאת  אליו  הוא<BR>יגיד  לך  מה־  יהיה<BR>לנער׃
ותעש  כן  אשת  ירבעם  <BR>ותקם  ותלך  שלה<BR>ותבא  בית  אחיה<BR>ואחיהו  לא־יכל<BR>לראות  כי  קמו<BR>עיניו  משיבו׃
ויהוה  אמר  <BR>אל־אחיהו  הנה  אשת<BR>ירבעם  באה  לדרש<BR>דבר  מעמך  אל־בנה<BR>כי־  חלה  הוא  כזה<BR>וכזה  תדבר  אליה<BR>ויהי  כבאה  והיא<BR>מתנכרה׃
ויהי  כשמע  אחיהו  <BR>את־קול  רגליה  באה<BR>בפתח  ויאמר  באי<BR>אשת  ירבעם  למה  זה<BR>את  מתנכרה  ואנכי<BR>שלוח  אליך  קשה׃
לכי  אמרי  לירבעם  <BR>כה־אמר  יהוה  אלהי<BR>ישראל  יען  אשר<BR>הרימתיך  מתוך  העם<BR>ואתנך  נגיד  על  עמי<BR>ישראל׃
ואקרע  את־הממלכה  <BR>מבית  דוד  ואתנה  לך<BR>ולא־היית  כעבדי<BR>דוד  אשר  שמר  מצותי<BR>ואשר־הלך  אחרי<BR>בכל־לבבו  לעשות  רק<BR>הישר  בעיני׃
ותרע  לעשות  מכל  <BR>אשר־היו  לפניך<BR>ותלך  ותעשה־לך<BR>אלהים  אחרים<BR>ומסכות  להכעיסני<BR>ואתי  השלכת  אחרי<BR>גוך׃
לכן  הנני  מביא  רעה  <BR>אל־בית  ירבעם<BR>והכרתי  לירבעם<BR>משתין  בקיר  עצור<BR>ועזוב  בישראל<BR>ובערתי  אחרי<BR>בית־ירבעם  כאשר<BR>יבער  הגלל  עד־תמו׃
המת  לירבעם  בעיר  <BR>יאכלו  הכלבים  והמת<BR>בשדה  יאכלו  עוף<BR>השמים  כי  יהוה<BR>דבר׃
ואת  קומי  לכי  <BR>לביתך  בבאה  רגליך<BR>העירה  ומת  הילד׃
וספדו־לו  כל־ישראל  <BR>וקברו  אתו  כי־זה<BR>לבדו  יבא  לירבעם<BR>אל־קבר  יען<BR>נמצא־בו  דבר  טוב<BR>אל־יהוה  אלהי<BR>ישראל  בבית  ירבעם׃
והקים  יהוה  לו  מלך  <BR>על־ישראל  אשר<BR>יכרית  את־בית<BR>ירבעם  זה  היום  ומה<BR>גם־עתה׃
והכה  יהוה  <BR>את־ישראל  כאשר<BR>ינוד  הקנה  במים<BR>ונתש  את־ישראל  מעל<BR>האדמה  הטובה  הזאת<BR>אשר  נתן  לאבותיהם<BR>וזרם  מעבר  לנהר<BR>יען  אשר  עשו  את־<BR>אשריהם  מכעיסים<BR>את־יהוה׃
ויתן  את־ישראל  <BR>בגלל  חטאות  ירבעם<BR>אשר  חטא  ואשר<BR>החטיא  את־ישראל׃
ותקם  אשת  ירבעם  <BR>ותלך  ותבא  תרצתה<BR>היא  באה  בסף־הבית<BR>והנער  מת׃
ויקברו  אתו  <BR>ויספדו־לו<BR>כל־ישראל  כדבר<BR>יהוה  אשר  דבר<BR>ביד־עבדו  אחיהו<BR>הנביא׃
ויתר  דברי  ירבעם  <BR>אשר  נלחם  ואשר  מלך<BR>הנם  כתובים  על־ספר<BR>דברי  הימים  למלכי<BR>ישראל׃
והימים  אשר  מלך  <BR>ירבעם  עשרים  ושתים<BR>שנה  וישכב<BR>עם־אבתיו  וימלך<BR>נדב  בנו  תחתיו׃
ורחבעם  בן־שלמה  <BR>מלך  ביהודה<BR>בן־ארבעים  ואחת<BR>שנה  רחבעם  במלכו<BR>ושבע  עשרה  שנה  מלך<BR>בירושלם  העיר<BR>אשר־בחר  יהוה  לשום<BR>את־שמו  שם  מכל<BR>שבטי  ישראל  ושם<BR>אמו  נעמה  העמנית׃
ויעש  יהודה  הרע  <BR>בעיני  יהוה  ויקנאו<BR>אתו  מכל  אשר  עשו<BR>אבתם  בחטאתם  אשר<BR>חטאו׃
ויבנו  גם־המה  להם  <BR>במות  ומצבות<BR>ואשרים  על  כל־גבעה<BR>גבהה  ותחת  כל־  עץ<BR>רענן׃
וגם־קדש  היה  בארץ  <BR>עשו  ככל  התועבת<BR>הגוים  אשר  הוריש<BR>יהוה  מפני  בני<BR>ישראל׃
ויהי  בשנה  החמישית  <BR>למלך  רחבעם  עלה<BR>שושק  מלך־מצרים<BR>על־ירושלם׃
ויקח  את־אצרות  <BR>בית־יהוה<BR>ואת־אוצרות  בית<BR>המלך  ואת־הכל  לקח<BR>ויקח  את־כל־מגני<BR>הזהב  אשר  עשה<BR>שלמה׃
ויעש  המלך  רחבעם  <BR>תחתם  מגני  נחשת<BR>והפקיד  על־יד  שרי<BR>הרצים  השמרים  פתח<BR>בית  המלך׃
ויהי  מדי־בא  המלך  <BR>בית  יהוה  ישאום<BR>הרצים  והשיבום<BR>אל־תא  הרצים׃
ויתר  דברי  רחבעם  <BR>וכל־אשר  עשה<BR>הלא־המה  כתובים<BR>על־ספר  דברי  הימים<BR>למלכי  יהודה׃
ומלחמה  היתה  <BR>בין־רחבעם  ובין<BR>ירבעם  כל־הימים׃
וישכב  רחבעם  <BR>עם־אבתיו  ויקבר<BR>עם־אבתיו  בעיר  דוד<BR>ושם  אמו  נעמה<BR>העמנית  וימלך  אבים<BR>בנו  תחתיו׃
