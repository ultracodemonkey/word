והנה  איש  אלהים  בא  <BR>מיהודה  בדבר  יהוה<BR>אל־בית־אל  וירבעם<BR>עמד  על־  המזבח<BR>להקטיר׃
ויקרא  על־המזבח  <BR>בדבר  יהוה  ויאמר<BR>מזבח  מזבח  כה  אמר<BR>יהוה  הנה־בן  נולד<BR>לבית־דוד  יאשיהו<BR>שמו  וזבח  עליך<BR>את־כהני  הבמות<BR>המקטרים  עליך<BR>ועצמות  אדם  ישרפו<BR>עליך׃
ונתן  ביום  ההוא  <BR>מופת  לאמר  זה<BR>המופת  אשר  דבר<BR>יהוה  הנה  המזבח<BR>נקרע  ונשפך  הדשן<BR>אשר־עליו׃
ויהי  כשמע  המלך  <BR>את־דבר  איש־האלהים<BR>אשר  קרא  על־המזבח<BR>בבית־אל  וישלח<BR>ירבעם  את־ידו  מעל<BR>המזבח  לאמר  תפשהו<BR>ותיבש  ידו  אשר  שלח<BR>עליו  ולא  יכל<BR>להשיבה  אליו׃
והמזבח  נקרע  וישפך  <BR>הדשן  מן־המזבח<BR>כמופת  אשר  נתן  איש<BR>האלהים  בדבר  יהוה׃
ויען  המלך  ויאמר  <BR>אל־איש  האלהים<BR>חל־נא  את־פני  יהוה<BR>אלהיך  והתפלל  בעדי<BR>ותשב  ידי  אלי  ויחל<BR>איש־האלהים  את־פני<BR>יהוה  ותשב  יד־המלך<BR>אליו  ותהי<BR>כבראשנה׃
וידבר  המלך  אל־איש  <BR>האלהים  באה־אתי<BR>הביתה  וסעדה  ואתנה<BR>לך  מתת׃
ויאמר  איש־האלהים  <BR>אל־המלך  אם־תתן־לי<BR>את־חצי  ביתך  לא<BR>אבא  עמך  ולא־  אכל<BR>לחם  ולא  אשתה־מים<BR>במקום  הזה׃
כי־כן  צוה  אתי  <BR>בדבר  יהוה  לאמר<BR>לא־תאכל  לחם  ולא<BR>תשתה־מים  ולא  תשוב<BR>בדרך  אשר  הלכת׃
וילך  בדרך  אחר  <BR>ולא־שב  בדרך  אשר<BR>בא  בה  אל־בית־אל׃
ונביא  אחד  זקן  ישב  <BR>בבית־אל  ויבוא  בנו<BR>ויספר־לו<BR>את־כל־המעשה  אשר־<BR>עשה  איש־האלהים<BR>היום  בבית־אל<BR>את־הדברים  אשר  דבר<BR>אל־המלך  ויספרום<BR>לאביהם׃
וידבר  אלהם  אביהם  <BR>אי־זה  הדרך  הלך<BR>ויראו  בניו<BR>את־הדרך  אשר  הלך<BR>איש  האלהים  אשר־בא<BR>מיהודה׃
ויאמר  אל־בניו  <BR>חבשו־לי  החמור<BR>ויחבשו־לו  החמור<BR>וירכב  עליו׃
וילך  אחרי  איש  <BR>האלהים  וימצאהו<BR>ישב  תחת  האלה<BR>ויאמר  אליו  האתה<BR>איש־האלהים<BR>אשר־באת  מיהודה<BR>ויאמר  אני׃
ויאמר  אליו  לך  אתי  <BR>הביתה  ואכל  לחם׃
ויאמר  לא  אוכל  <BR>לשוב  אתך  ולבוא<BR>אתך  ולא־אכל  לחם<BR>ולא־אשתה  אתך  מים<BR>במקום  הזה׃
כי־דבר  אלי  בדבר  <BR>יהוה  לא־תאכל  לחם<BR>ולא־תשתה  שם  מים<BR>לא־תשוב  ללכת  בדרך<BR>אשר־הלכת  בה׃
ויאמר  לו  גם־אני  <BR>נביא  כמוך  ומלאך<BR>דבר  אלי  בדבר  יהוה<BR>לאמר  השבהו  אתך<BR>אל־ביתך  ויאכל  לחם<BR>וישת  מים  כחש  לו׃
וישב  אתו  ויאכל  <BR>לחם  בביתו  וישת<BR>מים׃
ויהי  הם  ישבים  <BR>אל־השלחן  ויהי<BR>דבר־יהוה  אל־הנביא<BR>אשר  השיבו׃
ויקרא  אל־איש  <BR>האלהים  אשר־בא<BR>מיהודה  לאמר  כה<BR>אמר  יהוה  יען  כי<BR>מרית  פי  יהוה  ולא<BR>שמרת  את־המצוה  אשר<BR>צוך  יהוה  אלהיך׃
ותשב  ותאכל  לחם  <BR>ותשת  מים  במקום<BR>אשר  דבר  אליך<BR>אל־תאכל  לחם  ואל־<BR>תשת  מים  לא־תבוא<BR>נבלתך  אל־קבר<BR>אבתיך׃
ויהי  אחרי  אכלו  <BR>לחם  ואחרי  שתותו<BR>ויחבש־לו  החמור<BR>לנביא  אשר  השיבו׃
וילך  וימצאהו  אריה  <BR>בדרך  וימיתהו  ותהי<BR>נבלתו  משלכת  בדרך<BR>והחמור  עמד  אצלה<BR>והאריה  עמד  אצל<BR>הנבלה׃
והנה  אנשים  עברים  <BR>ויראו  את־הנבלה<BR>משלכת  בדרך<BR>ואת־האריה  עמד  אצל<BR>הנבלה  ויבאו<BR>וידברו  בעיר  אשר<BR>הנביא  הזקן  ישב<BR>בה׃
וישמע  הנביא  אשר  <BR>השיבו  מן־הדרך<BR>ויאמר  איש  האלהים<BR>הוא  אשר  מרה  את־פי<BR>יהוה  ויתנהו  יהוה<BR>לאריה  וישברהו<BR>וימתהו  כדבר  יהוה<BR>אשר  דבר־  לו׃
וידבר  אל־בניו  <BR>לאמר  חבשו־לי<BR>את־החמור  ויחבשו׃
וילך  וימצא  <BR>את־נבלתו  משלכת<BR>בדרך  וחמור  והאריה<BR>עמדים  אצל  הנבלה<BR>לא־אכל  האריה<BR>את־הנבלה  ולא  שבר<BR>את־החמור׃
וישא  הנביא  <BR>את־נבלת<BR>איש־האלהים  וינחהו<BR>אל־החמור  וישיבהו<BR>ויבא  אל־עיר  הנביא<BR>הזקן  לספד  ולקברו׃
וינח  את־נבלתו  <BR>בקברו  ויספדו  עליו<BR>הוי  אחי׃
ויהי  אחרי  קברו  <BR>אתו  ויאמר  אל־בניו<BR>לאמר  במותי  וקברתם<BR>אתי  בקבר  אשר  איש<BR>האלהים  קבור  בו<BR>אצל  עצמתיו  הניחו<BR>את־עצמתי׃
כי  היה  יהיה  הדבר  <BR>אשר  קרא  בדבר  יהוה<BR>על־המזבח  אשר<BR>בבית־אל  ועל<BR>כל־בתי  הבמות  אשר<BR>בערי  שמרון׃
אחר  הדבר  הזה  <BR>לא־שב  ירבעם  מדרכו<BR>הרעה  וישב  ויעש<BR>מקצות  העם  כהני<BR>במות  החפץ  ימלא<BR>את־ידו  ויהי  כהני<BR>במות׃
ויהי  בדבר  הזה  <BR>לחטאת  בית  ירבעם<BR>ולהכחיד  ולהשמיד<BR>מעל  פני  האדמה׃
