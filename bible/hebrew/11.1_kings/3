ויתחתן  שלמה  <BR>את־פרעה  מלך  מצרים<BR>ויקח  את־בת־פרעה<BR>ויביאה  אל־עיר  דוד<BR>עד  כלתו  לבנות<BR>את־ביתו  ואת־בית<BR>יהוה  ואת־חומת<BR>ירושלם  סביב׃
רק  העם  מזבחים  <BR>בבמות  כי  לא־נבנה<BR>בית  לשם  יהוה  עד<BR>הימים  ההם׃
ויאהב  שלמה  <BR>את־יהוה  ללכת<BR>בחקות  דוד  אביו  רק<BR>בבמות  הוא  מזבח<BR>ומקטיר׃
וילך  המלך  גבענה  <BR>לזבח  שם  כי  היא<BR>הבמה  הגדולה  אלף<BR>עלות  יעלה  שלמה  על<BR>המזבח  ההוא׃
בגבעון  נראה  יהוה  <BR>אל־שלמה  בחלום<BR>הלילה  ויאמר  אלהים<BR>שאל  מה  אתן־  לך׃
ויאמר  שלמה  אתה  <BR>עשית  עם־עבדך  דוד<BR>אבי  חסד  גדול  כאשר<BR>הלך  לפניך  באמת<BR>ובצדקה  ובישרת  לבב<BR>עמך  ותשמר־לו<BR>את־החסד  הגדול  הזה<BR>ותתן־לו  בן  ישב<BR>על־כסאו  כיום  הזה׃
ועתה  יהוה  אלהי  <BR>אתה  המלכת  את־עבדך<BR>תחת  דוד  אבי  ואנכי<BR>נער  קטן  לא  אדע<BR>צאת  ובא׃
ועבדך  בתוך  עמך  <BR>אשר  בחרת  עם־רב<BR>אשר  לא־ימנה  ולא<BR>יספר  מרב׃
ונתת  לעבדך  לב  שמע  <BR>לשפט  את־עמך  להבין<BR>בין־טוב  לרע  כי  מי<BR>יוכל  לשפט  את־עמך<BR>הכבד  הזה׃
וייטב  הדבר  בעיני  <BR>אדני  כי  שאל  שלמה<BR>את־הדבר  הזה׃
ויאמר  אלהים  אליו  <BR>יען  אשר  שאלת<BR>את־הדבר  הזה<BR>ולא־שאלת  לך  ימים<BR>רבים  ולא־שאלת  לך<BR>עשר  ולא  שאלת  נפש<BR>איביך  ושאלת  לך<BR>הבין  לשמע  משפט׃
הנה  עשיתי  כדבריך  <BR>הנה  נתתי  לך  לב<BR>חכם  ונבון  אשר<BR>כמוך  לא־היה  לפניך<BR>ואחריך  לא־יקום<BR>כמוך׃
וגם  אשר  לא־שאלת  <BR>נתתי  לך  גם־עשר<BR>גם־כבוד  אשר<BR>לא־היה  כמוך  איש<BR>במלכים  כל־ימיך׃
ואם  תלך  בדרכי  <BR>לשמר  חקי  ומצותי<BR>כאשר  הלך  דויד<BR>אביך  והארכתי  את־<BR>ימיך׃
ויקץ  שלמה  והנה  <BR>חלום  ויבוא  ירושלם<BR>ויעמד  לפני  ארון<BR>ברית־אדני  ויעל<BR>עלות  ויעש  שלמים<BR>ויעש  משתה<BR>לכל־עבדיו׃
אז  תבאנה  שתים  <BR>נשים  זנות  אל־המלך<BR>ותעמדנה  לפניו׃
ותאמר  האשה  האחת  <BR>בי  אדני  אני  והאשה<BR>הזאת  ישבת  בבית<BR>אחד  ואלד  עמה<BR>בבית׃
ויהי  ביום  השלישי  <BR>ללדתי  ותלד<BR>גם־האשה  הזאת<BR>ואנחנו  יחדו<BR>אין־זר  אתנו  בבית<BR>זולתי  שתים־אנחנו<BR>בבית׃
וימת  בן־האשה  הזאת  <BR>לילה  אשר  שכבה<BR>עליו׃
ותקם  בתוך  הלילה  <BR>ותקח  את־בני  מאצלי<BR>ואמתך  ישנה<BR>ותשכיבהו  בחיקה<BR>ואת־בנה  המת<BR>השכיבה  בחיקי׃
ואקם  בבקר  להיניק  <BR>את־בני  והנה־מת<BR>ואתבונן  אליו  בבקר<BR>והנה  לא־  היה  בני<BR>אשר  ילדתי׃
ותאמר  האשה  האחרת  <BR>לא  כי  בני  החי<BR>ובנך  המת  וזאת<BR>אמרת  לא  כי  בנך<BR>המת  ובני  החי<BR>ותדברנה  לפני<BR>המלך׃
ויאמר  המלך  זאת  <BR>אמרת  זה־בני  החי<BR>ובנך  המת  וזאת<BR>אמרת  לא  כי  בנך<BR>המת  ובני  החי׃
ויאמר  המלך  קחו  <BR>לי־חרב  ויבאו  החרב<BR>לפני  המלך׃
ויאמר  המלך  גזרו  <BR>את־הילד  החי  לשנים<BR>ותנו  את־החצי  לאחת<BR>ואת־החצי  לאחת׃
ותאמר  האשה  <BR>אשר־בנה  החי<BR>אל־המלך  כי־נכמרו<BR>רחמיה  על־בנה<BR>ותאמר  בי  אדני<BR>תנו־לה  את־הילוד<BR>החי  והמת<BR>אל־תמיתהו  וזאת<BR>אמרת  גם־לי  גם־  לך<BR>לא  יהיה  גזרו׃
ויען  המלך  ויאמר  <BR>תנו־לה  את־הילוד<BR>החי  והמת  לא<BR>תמיתהו  היא  אמו׃
וישמעו  כל־ישראל  <BR>את־המשפט  אשר  שפט<BR>המלך  ויראו  מפני<BR>המלך  כי  ראו<BR>כי־חכמת  אלהים<BR>בקרבו  לעשות  משפט׃
