וישלח  חירם  <BR>מלך־צור  את־עבדיו<BR>אל־שלמה  כי  שמע  כי<BR>אתו  משחו  למלך  תחת<BR>אביהו  כי  אהב  היה<BR>חירם  לדוד<BR>כל־הימים׃
וישלח  שלמה  <BR>אל־חירם  לאמר׃
אתה  ידעת  את־דוד  <BR>אבי  כי  לא  יכל<BR>לבנות  בית  לשם<BR>יהוה  אלהיו  מפני<BR>המלחמה  אשר  סבבהו<BR>עד  תת־יהוה  אתם<BR>תחת  כפות  רגלו׃
ועתה  הניח  יהוה  <BR>אלהי  לי  מסביב  אין<BR>שטן  ואין  פגע  רע׃
והנני  אמר  לבנות  <BR>בית  לשם  יהוה  אלהי<BR>כאשר  דבר  יהוה<BR>אל־דוד  אבי  לאמר<BR>בנך  אשר  אתן  תחתיך<BR>על־כסאך  הוא־יבנה<BR>הבית  לשמי׃
ועתה  צוה  <BR>ויכרתו־לי  ארזים<BR>מן־הלבנון  ועבדי<BR>יהיו  עם־עבדיך<BR>ושכר  עבדיך  אתן  לך<BR>ככל  אשר  תאמר  כי<BR>אתה  ידעת  כי  אין<BR>בנו  איש  ידע  לכרת־<BR>עצים  כצדנים׃
ויהי  כשמע  חירם  <BR>את־דברי  שלמה<BR>וישמח  מאד  ויאמר<BR>ברוך  יהוה  היום<BR>אשר  נתן  לדוד  בן<BR>חכם  על־העם  הרב<BR>הזה׃
וישלח  חירם  <BR>אל־שלמה  לאמר<BR>שמעתי  את  אשר־שלחת<BR>אלי  אני  אעשה<BR>את־כל־  חפצך  בעצי<BR>ארזים  ובעצי<BR>ברושים׃
עבדי  ירדו  <BR>מן־הלבנון  ימה<BR>ואני  אשימם  דברות<BR>בים  עד־המקום  אשר־<BR>תשלח  אלי  ונפצתים<BR>שם  ואתה  תשא  ואתה<BR>תעשה  את־חפצי  לתת<BR>לחם  ביתי׃
ויהי  חירום  נתן  <BR>לשלמה  עצי  ארזים<BR>ועצי  ברושים<BR>כל־חפצו׃
ושלמה  נתן  לחירם  <BR>עשרים  אלף  כר  חטים<BR>מכלת  לביתו  ועשרים<BR>כר  שמן  כתית<BR>כה־יתן  שלמה  לחירם<BR>שנה  בשנה׃
ויהוה  נתן  חכמה  <BR>לשלמה  כאשר  דבר־לו<BR>ויהי  שלם  בין  חירם<BR>ובין  שלמה  ויכרתו<BR>ברית  שניהם׃
ויעל  המלך  שלמה  מס  <BR>מכל־ישראל  ויהי<BR>המס  שלשים  אלף<BR>איש׃
וישלחם  לבנונה  <BR>עשרת  אלפים  בחדש<BR>חליפות  חדש  יהיו<BR>בלבנון  שנים  חדשים<BR>בביתו  ואדנירם<BR>על־המס׃
ויהי  לשלמה  שבעים  <BR>אלף  נשא  סבל<BR>ושמנים  אלף  חצב<BR>בהר׃
לבד  משרי  הנצבים  <BR>לשלמה  אשר<BR>על־המלאכה  שלשת<BR>אלפים  ושלש  מאות<BR>הרדים  בעם  העשים<BR>במלאכה׃
ויצו  המלך  ויסעו  <BR>אבנים  גדלות  אבנים<BR>יקרות  ליסד  הבית<BR>אבני  גזית׃
ויפסלו  בני  שלמה  <BR>ובני  חירום<BR>והגבלים  ויכינו<BR>העצים  והאבנים<BR>לבנות  הבית׃
