ובן־הדד  מלך־ארם  <BR>קבץ  את־כל־חילו<BR>ושלשים  ושנים  מלך<BR>אתו  וסוס  ורכב<BR>ויעל  ויצר<BR>על־שמרון  וילחם<BR>בה׃
וישלח  מלאכים  <BR>אל־אחאב  מלך־ישראל<BR>העירה׃
ויאמר  לו  כה  אמר  <BR>בן־הדד  כספך  וזהבך<BR>לי־הוא  ונשיך<BR>ובניך  הטובים<BR>לי־הם׃
ויען  מלך־ישראל  <BR>ויאמר  כדברך  אדני<BR>המלך  לך  אני<BR>וכל־אשר־לי׃
וישבו  המלאכים  <BR>ויאמרו  כה־אמר<BR>בן־הדד  לאמר<BR>כי־שלחתי  אליך<BR>לאמר  כספך  וזהבך<BR>ונשיך  ובניך  לי<BR>תתן׃
כי  אם־כעת  מחר  <BR>אשלח  את־עבדי  אליך<BR>וחפשו  את־ביתך  ואת<BR>בתי  עבדיך  והיה<BR>כל־מחמד  עיניך<BR>ישימו  בידם  ולקחו׃
ויקרא  מלך־ישראל  <BR>לכל־זקני  הארץ<BR>ויאמר  דעו־נא  וראו<BR>כי  רעה  זה  מבקש<BR>כי־שלח  אלי  לנשי<BR>ולבני  ולכספי<BR>ולזהבי  ולא  מנעתי<BR>ממנו׃
ויאמרו  אליו  <BR>כל־הזקנים  וכל־העם<BR>אל־תשמע  ולוא<BR>תאבה׃
ויאמר  למלאכי  <BR>בן־הדד  אמרו  לאדני<BR>המלך  כל  אשר־שלחת<BR>אל־עבדך  בראשנה<BR>אעשה  והדבר  הזה  לא<BR>אוכל  לעשות  וילכו<BR>המלאכים  וישבהו<BR>דבר׃
וישלח  אליו  בן־הדד  <BR>ויאמר  כה־יעשון  לי<BR>אלהים  וכה  יוספו<BR>אם־ישפק  עפר  שמרון<BR>לשעלים  לכל־העם<BR>אשר  ברגלי׃
ויען  מלך־ישראל  <BR>ויאמר  דברו<BR>אל־יתהלל  חגר<BR>כמפתח׃
ויהי  כשמע  את־הדבר  <BR>הזה  והוא  שתה  הוא<BR>והמלכים  בסכות<BR>ויאמר  אל־  עבדיו<BR>שימו  וישימו<BR>על־העיר׃
והנה  נביא  אחד  נגש  <BR>אל־אחאב  מלך־ישראל<BR>ויאמר  כה  אמר  יהוה<BR>הראית  את  כל־ההמון<BR>הגדול  הזה  הנני<BR>נתנו  בידך  היום<BR>וידעת  כי־אני<BR>יהוה׃
ויאמר  אחאב  במי  <BR>ויאמר  כה־אמר  יהוה<BR>בנערי  שרי  המדינות<BR>ויאמר  מי־  יאסר<BR>המלחמה  ויאמר  אתה׃
ויפקד  את־נערי  שרי  <BR>המדינות  ויהיו<BR>מאתים  שנים  ושלשים<BR>ואחריהם  פקד<BR>את־כל־העם  כל־בני<BR>ישראל  שבעת  אלפים׃
ויצאו  בצהרים  <BR>ובן־הדד  שתה  שכור<BR>בסכות  הוא  והמלכים<BR>שלשים־ושנים  מלך<BR>עזר  אתו׃
ויצאו  נערי  שרי  <BR>המדינות  בראשנה<BR>וישלח  בן־הדד<BR>ויגידו  לו  לאמר<BR>אנשים  יצאו<BR>משמרון׃
ויאמר  אם־לשלום  <BR>יצאו  תפשום  חיים<BR>ואם  למלחמה  יצאו<BR>חיים  תפשום׃
ואלה  יצאו  מן־העיר  <BR>נערי  שרי  המדינות<BR>והחיל  אשר  אחריהם׃
ויכו  איש  אישו  <BR>וינסו  ארם  וירדפם<BR>ישראל  וימלט<BR>בן־הדד  מלך  ארם<BR>על־  סוס  ופרשים׃
ויצא  מלך  ישראל  <BR>ויך  את־הסוס<BR>ואת־הרכב  והכה<BR>בארם  מכה  גדולה׃
ויגש  הנביא  אל־מלך  <BR>ישראל  ויאמר  לו  לך<BR>התחזק  ודע  וראה  את<BR>אשר־  תעשה  כי<BR>לתשובת  השנה  מלך<BR>ארם  עלה  עליך׃
ועבדי  מלך־ארם  <BR>אמרו  אליו  אלהי<BR>הרים  אלהיהם  על־כן<BR>חזקו  ממנו  ואולם<BR>נלחם  אתם  במישור<BR>אם־לא  נחזק  מהם׃
ואת־הדבר  הזה  עשה  <BR>הסר  המלכים  איש<BR>ממקמו  ושים  פחות<BR>תחתיהם׃
ואתה  תמנה־לך  חיל  <BR>כחיל  הנפל  מאותך<BR>וסוס  כסוס  ורכב<BR>כרכב  ונלחמה  אותם<BR>במישור  אם־לא  נחזק<BR>מהם  וישמע  לקלם<BR>ויעש  כן׃
ויהי  לתשובת  השנה  <BR>ויפקד  בן־הדד<BR>את־ארם  ויעל  אפקה<BR>למלחמה  עם־  ישראל׃
ובני  ישראל  התפקדו  <BR>וכלכלו  וילכו<BR>לקראתם  ויחנו<BR>בני־ישראל  נגדם<BR>כשני  חשפי  עזים<BR>וארם  מלאו<BR>את־הארץ׃
ויגש  איש  האלהים  <BR>ויאמר  אל־מלך<BR>ישראל  ויאמר<BR>כה־אמר  יהוה  יען<BR>אשר  אמרו  ארם  אלהי<BR>הרים  יהוה<BR>ולא־אלהי  עמקים<BR>הוא  ונתתי<BR>את־כל־ההמון  הגדול<BR>הזה  בידך  וידעתם<BR>כי־אני  יהוה׃
ויחנו  אלה  נכח  אלה  <BR>שבעת  ימים  ויהי<BR>ביום  השביעי  ותקרב<BR>המלחמה  ויכו<BR>בני־ישראל  את־ארם<BR>מאה־אלף  רגלי  ביום<BR>אחד׃
וינסו  הנותרים  <BR>אפקה  אל־העיר  ותפל<BR>החומה  על־עשרים<BR>ושבעה  אלף  איש<BR>הנותרים  ובן־הדד<BR>נס  ויבא  אל־העיר<BR>חדר  בחדר׃
ויאמרו  אליו  עבדיו  <BR>הנה־נא  שמענו  כי<BR>מלכי  בית  ישראל<BR>כי־מלכי  חסד  הם<BR>נשימה  נא  שקים<BR>במתנינו  וחבלים<BR>בראשנו  ונצא<BR>אל־מלך  ישראל  אולי<BR>יחיה  את־נפשך׃
ויחגרו  שקים  <BR>במתניהם  וחבלים<BR>בראשיהם  ויבאו<BR>אל־מלך  ישראל<BR>ויאמרו  עבדך<BR>בן־הדד  אמר  תחי־נא<BR>נפשי  ויאמר  העודנו<BR>חי  אחי  הוא׃
והאנשים  ינחשו  <BR>וימהרו  ויחלטו<BR>הממנו  ויאמרו  אחיך<BR>בן־הדד  ויאמר  באו<BR>קחהו  ויצא  אליו<BR>בן־הדד  ויעלהו<BR>על־המרכבה׃
ויאמר  אליו  הערים  <BR>אשר־לקח־אבי  מאת<BR>אביך  אשיב  וחוצות<BR>תשים  לך  בדמשק<BR>כאשר־שם  אבי<BR>בשמרון  ואני  בברית<BR>אשלחך  ויכרת־לו<BR>ברית  וישלחהו׃
ואיש  אחד  מבני  <BR>הנביאים  אמר<BR>אל־רעהו  בדבר  יהוה<BR>הכיני  נא  וימאן<BR>האיש  להכתו׃
ויאמר  לו  יען  אשר  <BR>לא־שמעת  בקול  יהוה<BR>הנך  הולך  מאתי<BR>והכך  האריה  וילך<BR>מאצלו  וימצאהו<BR>האריה  ויכהו׃
וימצא  איש  אחר  <BR>ויאמר  הכיני  נא<BR>ויכהו  האיש  הכה<BR>ופצע׃
וילך  הנביא  ויעמד  <BR>למלך  על־הדרך<BR>ויתחפש  באפר<BR>על־עיניו׃
ויהי  המלך  עבר  <BR>והוא  צעק  אל־המלך<BR>ויאמר  עבדך  יצא<BR>בקרב־המלחמה<BR>והנה־איש  סר  ויבא<BR>אלי  איש  ויאמר  שמר<BR>את־האיש  הזה<BR>אם־הפקד  יפקד<BR>והיתה  נפשך  תחת<BR>נפשו  או  ככר־כסף<BR>תשקול׃
ויהי  עבדך  עשה  הנה  <BR>והנה  והוא  איננו<BR>ויאמר  אליו<BR>מלך־ישראל  כן<BR>משפטך  אתה  חרצת׃
וימהר  ויסר  <BR>את־האפר  מעל  עיניו<BR>ויכר  אתו  מלך<BR>ישראל  כי  מהנבאים<BR>הוא׃
ויאמר  אליו  כה  אמר  <BR>יהוה  יען  שלחת<BR>את־איש־חרמי  מיד<BR>והיתה  נפשך  תחת<BR>נפשו  ועמך  תחת<BR>עמו׃
וילך  מלך־ישראל  <BR>על־ביתו  סר  וזעף<BR>ויבא  שמרונה׃
