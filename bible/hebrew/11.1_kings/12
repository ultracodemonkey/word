וילך  רחבעם  שכם  כי  <BR>שכם  בא  כל־ישראל<BR>להמליך  אתו׃
ויהי  כשמע  ירבעם  <BR>בן־נבט  והוא  עודנו<BR>במצרים  אשר  ברח<BR>מפני  המלך  שלמה<BR>וישב  ירבעם<BR>במצרים׃
וישלחו  ויקראו־לו  <BR>ויבאו  ירבעם<BR>וכל־קהל  ישראל<BR>וידברו  אל־רחבעם<BR>לאמר׃
אביך  הקשה  את־עלנו  <BR>ואתה  עתה  הקל<BR>מעבדת  אביך  הקשה<BR>ומעלו  הכבד  אשר־<BR>נתן  עלינו  ונעבדך׃
ויאמר  אליהם  לכו  <BR>עד  שלשה  ימים<BR>ושובו  אלי  וילכו<BR>העם׃
ויועץ  המלך  רחבעם  <BR>את־הזקנים  אשר־היו<BR>עמדים  את־פני  שלמה<BR>אביו  בהיתו  חי<BR>לאמר  איך  אתם<BR>נועצים  להשיב<BR>את־העם־הזה  דבר׃
וידבר  אליו  לאמר  <BR>אם־היום  תהיה־עבד<BR>לעם  הזה  ועבדתם<BR>ועניתם  ודברת<BR>אליהם  דברים  טובים<BR>והיו  לך  עבדים<BR>כל־הימים׃
ויעזב  את־עצת  <BR>הזקנים  אשר  יעצהו<BR>ויועץ  את־הילדים<BR>אשר  גדלו  אתו  אשר<BR>העמדים  לפניו׃
ויאמר  אליהם  מה  <BR>אתם  נועצים  ונשיב<BR>דבר  את־העם  הזה<BR>אשר  דברו  אלי  לאמר<BR>הקל  מן־העל<BR>אשר־נתן  אביך<BR>עלינו׃
וידברו  אליו  <BR>הילדים  אשר  גדלו<BR>אתו  לאמר  כה־תאמר<BR>לעם  הזה  אשר  דברו<BR>אליך  לאמר  אביך<BR>הכביד  את־עלנו<BR>ואתה  הקל  מעלינו<BR>כה  תדבר  אליהם<BR>קטני  עבה  ממתני<BR>אבי׃
ועתה  אבי  העמיס  <BR>עליכם  על  כבד  ואני<BR>אוסיף  על־עלכם  אבי<BR>יסר  אתכם  בשוטים<BR>ואני  איסר  אתכם<BR>בעקרבים׃
ויבו  ירבעם  <BR>וכל־העם  אל־רחבעם<BR>ביום  השלישי  כאשר<BR>דבר  המלך  לאמר<BR>שובו  אלי  ביום<BR>השלישי׃
ויען  המלך  את־העם  <BR>קשה  ויעזב  את־עצת<BR>הזקנים  אשר  יעצהו׃
וידבר  אליהם  כעצת  <BR>הילדים  לאמר  אבי<BR>הכביד  את־עלכם<BR>ואני  אסיף  על־<BR>עלכם  אבי  יסר  אתכם<BR>בשוטים  ואני  איסר<BR>אתכם  בעקרבים׃
ולא־שמע  המלך  <BR>אל־העם  כי־היתה<BR>סבה  מעם  יהוה  למען<BR>הקים  את־דברו  אשר<BR>דבר  יהוה  ביד  אחיה<BR>השילני  אל־ירבעם<BR>בן־נבט׃
וירא  כל־ישראל  כי  <BR>לא־שמע  המלך  אליהם<BR>וישבו  העם  את־המלך<BR>דבר  לאמר  מה־לנו<BR>חלק  בדוד  ולא־נחלה<BR>בבן־ישי  לאהליך<BR>ישראל  עתה  ראה<BR>ביתך  דוד  וילך<BR>ישראל  לאהליו׃
ובני  ישראל  הישבים  <BR>בערי  יהודה  וימלך<BR>עליהם  רחבעם׃
וישלח  המלך  רחבעם  <BR>את־אדרם  אשר<BR>על־המס  וירגמו<BR>כל־ישראל  בו  אבן<BR>וימת  והמלך  רחבעם<BR>התאמץ  לעלות<BR>במרכבה  לנוס<BR>ירושלם׃
ויפשעו  ישראל  בבית  <BR>דוד  עד  היום  הזה׃
ויהי  כשמע  <BR>כל־ישראל  כי־שב<BR>ירבעם  וישלחו<BR>ויקראו  אתו<BR>אל־העדה  וימליכו<BR>אתו  על־כל־ישראל<BR>לא  היה  אחרי<BR>בית־דוד  זולתי<BR>שבט־יהודה  לבדו׃
ויבאו  רחבעם  <BR>ירושלם  ויקהל<BR>את־כל־בית  יהודה<BR>ואת־שבט  בנימן  מאה<BR>ושמנים  אלף  בחור<BR>עשה  מלחמה  להלחם<BR>עם־בית  ישראל<BR>להשיב  את־המלוכה<BR>לרחבעם  בן־שלמה׃
ויהי  דבר  האלהים  <BR>אל־שמעיה<BR>איש־האלהים  לאמר׃
אמר  אל־רחבעם  <BR>בן־שלמה  מלך  יהודה<BR>ואל־כל־בית  יהודה<BR>ובנימין  ויתר  העם<BR>לאמר׃
כה  אמר  יהוה  <BR>לא־תעלו<BR>ולא־תלחמון<BR>עם־אחיכם<BR>בני־ישראל  שובו<BR>איש  לביתו  כי  מאתי<BR>נהיה  הדבר  הזה<BR>וישמעו  את־דבר<BR>יהוה  וישבו  ללכת<BR>כדבר  יהוה׃
ויבן  ירבעם  את־שכם  <BR>בהר  אפרים  וישב  בה<BR>ויצא  משם  ויבן<BR>את־פנואל׃
ויאמר  ירבעם  בלבו  <BR>עתה  תשוב  הממלכה<BR>לבית  דוד׃
אם־יעלה  העם  הזה  <BR>לעשות  זבחים<BR>בבית־יהוה  בירושלם<BR>ושב  לב  העם  הזה<BR>אל־אדניהם<BR>אל־רחבעם  מלך<BR>יהודה  והרגני  ושבו<BR>אל־רחבעם<BR>מלך־יהודה׃
ויועץ  המלך  ויעש  <BR>שני  עגלי  זהב<BR>ויאמר  אלהם  רב־לכם<BR>מעלות  ירושלם  הנה<BR>אלהיך  ישראל  אשר<BR>העלוך  מארץ  מצרים׃
וישם  את־האחד  <BR>בבית־אל  ואת־האחד<BR>נתן  בדן׃
ויהי  הדבר  הזה  <BR>לחטאת  וילכו  העם<BR>לפני  האחד  עד־דן׃
ויעש  את־בית  במות  <BR>ויעש  כהנים  מקצות<BR>העם  אשר  לא־היו<BR>מבני  לוי׃
ויעש  ירבעם  חג  <BR>בחדש  השמיני<BR>בחמשה־עשר  יום<BR>לחדש  כחג  אשר<BR>ביהודה  ויעל<BR>על־המזבח  כן  עשה<BR>בבית־אל  לזבח<BR>לעגלים  אשר־עשה<BR>והעמיד  בבית  אל<BR>את־כהני  הבמות  אשר<BR>עשה׃
ויעל  על־המזבח  <BR>אשר־עשה  בבית־אל<BR>בחמשה  עשר  יום<BR>בחדש  השמיני  בחדש<BR>אשר־בדא  מלבד  ויעש<BR>חג  לבני  ישראל<BR>ויעל  על־המזבח<BR>להקטיר׃
