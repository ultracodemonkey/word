והמלך  דוד  זקן  בא  <BR>בימים  ויכסהו<BR>בבגדים  ולא  יחם<BR>לו׃
ויאמרו  לו  עבדיו  <BR>יבקשו  לאדני  המלך<BR>נערה  בתולה  ועמדה<BR>לפני  המלך  ותהי־לו<BR>סכנת  ושכבה  בחיקך<BR>וחם  לאדני  המלך׃
ויבקשו  נערה  יפה  <BR>בכל  גבול  ישראל<BR>וימצאו  את־אבישג<BR>השונמית  ויבאו  אתה<BR>למלך׃
והנערה  יפה  עד־מאד  <BR>ותהי  למלך  סכנת<BR>ותשרתהו  והמלך  לא<BR>ידעה׃
ואדניה  בן־חגית  <BR>מתנשא  לאמר  אני<BR>אמלך  ויעש  לו  רכב<BR>ופרשים  וחמשים  איש<BR>רצים  לפניו׃
ולא־עצבו  אביו  <BR>מימיו  לאמר  מדוע<BR>ככה  עשית  וגם־הוא<BR>טוב־תאר  מאד  ואתו<BR>ילדה  אחרי  אבשלום׃
ויהיו  דבריו  עם  <BR>יואב  בן־צרויה  ועם<BR>אביתר  הכהן  ויעזרו<BR>אחרי  אדניה׃
וצדוק  הכהן  ובניהו  <BR>בן־יהוידע  ונתן<BR>הנביא  ושמעי  ורעי<BR>והגבורים  אשר  לדוד<BR>לא  היו  עם־אדניהו׃
ויזבח  אדניהו  צאן  <BR>ובקר  ומריא  עם  אבן<BR>הזחלת  אשר־אצל  עין<BR>רגל  ויקרא<BR>את־כל־אחיו  בני<BR>המלך  ולכל־אנשי<BR>יהודה  עבדי  המלך׃
ואת־נתן  הנביא  <BR>ובניהו<BR>ואת־הגבורים<BR>ואת־שלמה  אחיו  לא<BR>קרא׃
ויאמר  נתן  <BR>אל־בת־שבע  אם־שלמה<BR>לאמר  הלוא  שמעת  כי<BR>מלך  אדניהו  בן־<BR>חגית  ואדנינו  דוד<BR>לא  ידע׃
ועתה  לכי  איעצך  נא  <BR>עצה  ומלטי  את־נפשך<BR>ואת־נפש  בנך  שלמה׃
לכי  ובאי  אל־המלך  <BR>דוד  ואמרת  אליו<BR>הלא־אתה  אדני  המלך<BR>נשבעת  לאמתך  לאמר<BR>כי־שלמה  בנך  ימלך<BR>אחרי  והוא  ישב<BR>על־כסאי  ומדוע  מלך<BR>אדניהו׃
הנה  עודך  מדברת  שם  <BR>עם־המלך  ואני  אבוא<BR>אחריך  ומלאתי<BR>את־דבריך׃
ותבא  בת־שבע  <BR>אל־המלך  החדרה<BR>והמלך  זקן  מאד<BR>ואבישג  השונמית<BR>משרת  את־המלך׃
ותקד  בת־שבע  <BR>ותשתחו  למלך  ויאמר<BR>המלך  מה־לך׃
ותאמר  לו  אדני  אתה  <BR>נשבעת  ביהוה  אלהיך<BR>לאמתך  כי־שלמה  בנך<BR>ימלך  אחרי  והוא<BR>ישב  על־כסאי׃
ועתה  הנה  אדניה  <BR>מלך  ועתה  אדני<BR>המלך  לא  ידעת׃
ויזבח  שור  <BR>ומריא־וצאן  לרב<BR>ויקרא  לכל־בני<BR>המלך  ולאביתר  הכהן<BR>וליאב  שר  הצבא<BR>ולשלמה  עבדך  לא<BR>קרא׃
ואתה  אדני  המלך  <BR>עיני  כל־ישראל<BR>עליך  להגיד  להם  מי<BR>ישב  על־כסא<BR>אדני־המלך  אחריו׃
והיה  כשכב  <BR>אדני־המלך<BR>עם־אבתיו  והייתי<BR>אני  ובני  שלמה<BR>חטאים׃
והנה  עודנה  מדברת  <BR>עם־המלך  ונתן<BR>הנביא  בא׃
ויגידו  למלך  לאמר  <BR>הנה  נתן  הנביא<BR>ויבא  לפני  המלך<BR>וישתחו  למלך  על־<BR>אפיו  ארצה׃
ויאמר  נתן  אדני  <BR>המלך  אתה  אמרת<BR>אדניהו  ימלך  אחרי<BR>והוא  ישב  על־<BR>כסאי׃
כי  ירד  היום  ויזבח  <BR>שור  ומריא־וצאן<BR>לרב  ויקרא  לכל־בני<BR>המלך  ולשרי  הצבא<BR>ולאביתר  הכהן  והנם<BR>אכלים  ושתים  לפניו<BR>ויאמרו  יחי  המלך<BR>אדניהו׃
ולי  אני־עבדך  <BR>ולצדק  הכהן<BR>ולבניהו  בן־יהוידע<BR>ולשלמה  עבדך  לא<BR>קרא׃
אם  מאת  אדני  המלך  <BR>נהיה  הדבר  הזה  ולא<BR>הודעת  את־עבדיך  מי<BR>ישב  על־  כסא<BR>אדני־המלך  אחריו׃
ויען  המלך  דוד  <BR>ויאמר  קראו־לי<BR>לבת־שבע  ותבא  לפני<BR>המלך  ותעמד  לפני<BR>המלך׃
וישבע  המלך  ויאמר  <BR>חי־יהוה  אשר־פדה<BR>את־נפשי  מכל־צרה׃
כי  כאשר  נשבעתי  לך  <BR>ביהוה  אלהי  ישראל<BR>לאמר  כי־שלמה  בנך<BR>ימלך  אחרי  והוא<BR>ישב  על־כסאי  תחתי<BR>כי  כן  אעשה  היום<BR>הזה׃
ותקד  בת־שבע  אפים  <BR>ארץ  ותשתחו  למלך<BR>ותאמר  יחי  אדני<BR>המלך  דוד  לעלם׃
ויאמר  המלך  דוד  <BR>קראו־לי  לצדוק<BR>הכהן  ולנתן  הנביא<BR>ולבניהו  בן־<BR>יהוידע  ויבאו  לפני<BR>המלך׃
ויאמר  המלך  להם  <BR>קחו  עמכם  את־עבדי<BR>אדניכם  והרכבתם<BR>את־שלמה  בני<BR>על־הפרדה  אשר־לי<BR>והורדתם  אתו<BR>אל־גחון׃
ומשח  אתו  שם  צדוק  <BR>הכהן  ונתן  הנביא<BR>למלך  על־ישראל<BR>ותקעתם  בשופר<BR>ואמרתם  יחי  המלך<BR>שלמה׃
ועליתם  אחריו  ובא  <BR>וישב  על־כסאי  והוא<BR>ימלך  תחתי  ואתו<BR>צויתי  להיות  נגיד<BR>על־ישראל<BR>ועל־יהודה׃
ויען  בניהו  <BR>בן־יהוידע  את־המלך<BR>ויאמר  אמן  כן  יאמר<BR>יהוה  אלהי  אדני<BR>המלך׃
כאשר  היה  יהוה  <BR>עם־אדני  המלך  כן<BR>יהי  עם־שלמה  ויגדל<BR>את־כסאו  מכסא  אדני<BR>המלך  דוד׃
וירד  צדוק  הכהן  <BR>ונתן  הנביא  ובניהו<BR>בן־יהוידע  והכרתי<BR>והפלתי  וירכבו<BR>את־שלמה  על־פרדת<BR>המלך  דוד  וילכו<BR>אתו  על־גחון׃
ויקח  צדוק  הכהן  <BR>את־קרן  השמן<BR>מן־האהל  וימשח<BR>את־שלמה  ויתקעו<BR>בשופר  ויאמרו<BR>כל־העם  יחי  המלך<BR>שלמה׃
ויעלו  כל־העם  <BR>אחריו  והעם  מחללים<BR>בחללים  ושמחים<BR>שמחה  גדולה  ותבקע<BR>הארץ  בקולם׃
וישמע  אדניהו  <BR>וכל־הקראים  אשר<BR>אתו  והם  כלו  לאכל<BR>וישמע  יואב  את־<BR>קול  השופר  ויאמר<BR>מדוע  קול־הקריה<BR>הומה׃
עודנו  מדבר  והנה  <BR>יונתן  בן־אביתר<BR>הכהן  בא  ויאמר<BR>אדניהו  בא  כי  איש<BR>חיל  אתה  וטוב<BR>תבשר׃
ויען  יונתן  ויאמר  <BR>לאדניהו  אבל<BR>אדנינו  המלך־דוד<BR>המליך  את־שלמה׃
וישלח  אתו־המלך  <BR>את־צדוק  הכהן<BR>ואת־נתן  הנביא<BR>ובניהו  בן־יהוידע<BR>והכרתי  והפלתי<BR>וירכבו  אתו  על<BR>פרדת  המלך׃
וימשחו  אתו  צדוק  <BR>הכהן  ונתן  הנביא<BR>למלך  בגחון  ויעלו<BR>משם  שמחים  ותהם<BR>הקריה  הוא  הקול<BR>אשר  שמעתם׃
וגם  ישב  שלמה  על  <BR>כסא  המלוכה׃
וגם־באו  עבדי  המלך  <BR>לברך  את־אדנינו<BR>המלך  דוד  לאמר<BR>ייטב  אלהיך  את־  שם<BR>שלמה  משמך  ויגדל<BR>את־כסאו  מכסאך<BR>וישתחו  המלך<BR>על־המשכב׃
וגם־ככה  אמר  המלך  <BR>ברוך  יהוה  אלהי<BR>ישראל  אשר  נתן<BR>היום  ישב  על־  כסאי<BR>ועיני  ראות׃
ויחרדו  ויקמו  <BR>כל־הקראים  אשר<BR>לאדניהו  וילכו  איש<BR>לדרכו׃
ואדניהו  ירא  מפני  <BR>שלמה  ויקם  וילך<BR>ויחזק  בקרנות<BR>המזבח׃
ויגד  לשלמה  לאמר  <BR>הנה  אדניהו  ירא<BR>את־המלך  שלמה  והנה<BR>אחז  בקרנות  המזבח<BR>לאמר  ישבע־לי  כיום<BR>המלך  שלמה  אם־ימית<BR>את־עבדו  בחרב׃
ויאמר  שלמה  אם  <BR>יהיה  לבן־חיל<BR>לא־יפל  משערתו<BR>ארצה  ואם־רעה<BR>תמצא־  בו  ומת׃
וישלח  המלך  שלמה  <BR>וירדהו  מעל  המזבח<BR>ויבא  וישתחו  למלך<BR>שלמה  ויאמר־  לו<BR>שלמה  לך  לביתך׃
