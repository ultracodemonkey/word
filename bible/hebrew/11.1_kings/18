ויהי  ימים  רבים  <BR>ודבר־יהוה  היה<BR>אל־אליהו  בשנה<BR>השלישית  לאמר  לך<BR>הראה  אל־אחאב<BR>ואתנה  מטר  על־פני<BR>האדמה׃
וילך  אליהו  להראות  <BR>אל־אחאב  והרעב  חזק<BR>בשמרון׃
ויקרא  אחאב  <BR>אל־עבדיהו  אשר<BR>על־הבית  ועבדיהו<BR>היה  ירא  את־יהוה<BR>מאד׃
ויהי  בהכרית  איזבל  <BR>את  נביאי  יהוה<BR>ויקח  עבדיהו  מאה<BR>נבאים  ויחביאם<BR>חמשים  איש  במערה<BR>וכלכלם  לחם  ומים׃
ויאמר  אחאב  <BR>אל־עבדיהו  לך  בארץ<BR>אל־כל־מעיני  המים<BR>ואל  כל־הנחלים<BR>אולי  נמצא  חציר<BR>ונחיה  סוס  ופרד<BR>ולוא  נכרית<BR>מהבהמה׃
ויחלקו  להם  <BR>את־הארץ  לעבר־בה<BR>אחאב  הלך  בדרך  אחד<BR>לבדו  ועבדיהו  הלך<BR>בדרך־אחד  לבדו׃
ויהי  עבדיהו  בדרך  <BR>והנה  אליהו  לקראתו<BR>ויכרהו  ויפל<BR>על־פניו  ויאמר<BR>האתה  זה  אדני<BR>אליהו׃
ויאמר  לו  אני  לך  <BR>אמר  לאדניך  הנה<BR>אליהו׃
ויאמר  מה  חטאתי  <BR>כי־אתה  נתן<BR>את־עבדך  ביד־אחאב<BR>להמיתני׃
חי  יהוה  אלהיך  <BR>אם־יש־גוי  וממלכה<BR>אשר  לא־שלח  אדני<BR>שם  לבקשך  ואמרו<BR>אין  והשביע<BR>את־הממלכה<BR>ואת־הגוי  כי  לא<BR>ימצאכה׃
ועתה  אתה  אמר  לך  <BR>אמר  לאדניך  הנה<BR>אליהו׃
והיה  אני  אלך  מאתך  <BR>ורוח  יהוה  ישאך  על<BR>אשר  לא־אדע  ובאתי<BR>להגיד  לאחאב  ולא<BR>ימצאך  והרגני<BR>ועבדך  ירא  את־יהוה<BR>מנערי׃
הלא־הגד  לאדני  את  <BR>אשר־עשיתי  בהרג<BR>איזבל  את  נביאי<BR>יהוה  ואחבא  מנביאי<BR>יהוה  מאה  איש<BR>חמשים  חמשים  איש<BR>במערה  ואכלכלם  לחם<BR>ומים׃
ועתה  אתה  אמר  לך  <BR>אמר  לאדניך  הנה<BR>אליהו  והרגני׃
ויאמר  אליהו  חי  <BR>יהוה  צבאות  אשר<BR>עמדתי  לפניו  כי<BR>היום  אראה  אליו׃
וילך  עבדיהו  לקראת  <BR>אחאב  ויגד־לו  וילך<BR>אחאב  לקראת  אליהו׃
ויהי  כראות  אחאב  <BR>את־אליהו  ויאמר<BR>אחאב  אליו  האתה  זה<BR>עכר  ישראל׃
ויאמר  לא  עכרתי  <BR>את־ישראל  כי<BR>אם־אתה  ובית  אביך<BR>בעזבכם  את־מצות<BR>יהוה  ותלך  אחרי<BR>הבעלים׃
ועתה  שלח  קבץ  אלי  <BR>את־כל־ישראל  אל־הר<BR>הכרמל  ואת־נביאי<BR>הבעל  ארבע  מאות<BR>וחמשים  ונביאי<BR>האשרה  ארבע  מאות<BR>אכלי  שלחן  איזבל׃
וישלח  אחאב  <BR>בכל־בני  ישראל<BR>ויקבץ  את־הנביאים<BR>אל־הר  הכרמל׃
ויגש  אליהו  <BR>אל־כל־העם  ויאמר<BR>עד־מתי  אתם  פסחים<BR>על־שתי  הסעפים  אם־<BR>יהוה  האלהים  לכו<BR>אחריו  ואם־הבעל<BR>לכו  אחריו  ולא־ענו<BR>העם  אתו  דבר׃
ויאמר  אליהו  <BR>אל־העם  אני  נותרתי<BR>נביא  ליהוה  לבדי<BR>ונביאי  הבעל<BR>ארבע־מאות  וחמשים<BR>איש׃
ויתנו־לנו  שנים  <BR>פרים  ויבחרו  להם<BR>הפר  האחד  וינתחהו<BR>וישימו  על־  העצים<BR>ואש  לא  ישימו  ואני<BR>אעשה  את־הפר  האחד<BR>ונתתי  על־העצים<BR>ואש  לא  אשים׃
וקראתם  בשם  אלהיכם  <BR>ואני  אקרא<BR>בשם־יהוה  והיה<BR>האלהים  אשר־יענה<BR>באש  הוא  האלהים<BR>ויען  כל־העם<BR>ויאמרו  טוב  הדבר׃
ויאמר  אליהו  <BR>לנביאי  הבעל  בחרו<BR>לכם  הפר  האחד  ועשו<BR>ראשנה  כי  אתם<BR>הרבים  וקראו  בשם<BR>אלהיכם  ואש  לא<BR>תשימו׃
ויקחו  את־הפר  <BR>אשר־נתן  להם  ויעשו<BR>ויקראו  בשם־הבעל<BR>מהבקר  ועד־  הצהרים<BR>לאמר  הבעל  עננו<BR>ואין  קול  ואין  ענה<BR>ויפסחו  על־המזבח<BR>אשר  עשה׃
ויהי  בצהרים  ויהתל  <BR>בהם  אליהו  ויאמר<BR>קראו  בקול־גדול<BR>כי־אלהים  הוא  כי<BR>שיח  וכי־שיג  לו<BR>וכי־דרך  לו  אולי<BR>ישן  הוא  ויקץ׃
ויקראו  בקול  גדול  <BR>ויתגדדו  כמשפטם<BR>בחרבות  וברמחים<BR>עד־שפך־דם  עליהם׃
ויהי  כעבר  הצהרים  <BR>ויתנבאו  עד  לעלות<BR>המנחה  ואין־קול<BR>ואין־ענה  ואין<BR>קשב׃
ויאמר  אליהו  <BR>לכל־העם  גשו  אלי<BR>ויגשו  כל־העם  אליו<BR>וירפא  את־מזבח<BR>יהוה  ההרוס׃
ויקח  אליהו  שתים  <BR>עשרה  אבנים  כמספר<BR>שבטי  בני־יעקב  אשר<BR>היה  דבר־  יהוה<BR>אליו  לאמר  ישראל<BR>יהיה  שמך׃
ויבנה  את־האבנים  <BR>מזבח  בשם  יהוה<BR>ויעש  תעלה  כבית<BR>סאתים  זרע  סביב<BR>למזבח׃
ויערך  את־העצים  <BR>וינתח  את־הפר  וישם<BR>על־העצים׃
ויאמר  מלאו  ארבעה  <BR>כדים  מים  ויצקו<BR>על־העלה  ועל־העצים<BR>ויאמר  שנו  וישנו<BR>ויאמר  שלשו<BR>וישלשו׃
וילכו  המים  סביב  <BR>למזבח  וגם<BR>את־התעלה  מלא־מים׃
ויהי  בעלות  המנחה  <BR>ויגש  אליהו  הנביא<BR>ויאמר  יהוה  אלהי<BR>אברהם  יצחק  וישראל<BR>היום  יודע  כי־אתה<BR>אלהים  בישראל  ואני<BR>עבדך  ובדבריך<BR>עשיתי  את<BR>כל־הדברים  האלה׃
ענני  יהוה  ענני  <BR>וידעו  העם  הזה<BR>כי־אתה  יהוה<BR>האלהים  ואתה  הסבת<BR>את־  לבם  אחרנית׃
ותפל  אש־יהוה  <BR>ותאכל  את־העלה<BR>ואת־העצים<BR>ואת־האבנים<BR>ואת־העפר  ואת־<BR>המים  אשר־בתעלה<BR>לחכה׃
וירא  כל־העם  ויפלו  <BR>על־פניהם  ויאמרו<BR>יהוה  הוא  האלהים<BR>יהוה  הוא  האלהים׃
ויאמר  אליהו  להם  <BR>תפשו  את־נביאי<BR>הבעל  איש  אל־ימלט<BR>מהם  ויתפשום<BR>ויורדם  אליהו<BR>אל־נחל  קישון<BR>וישחטם  שם׃
ויאמר  אליהו  לאחאב  <BR>עלה  אכל  ושתה<BR>כי־קול  המון  הגשם׃
ויעלה  אחאב  לאכל  <BR>ולשתות  ואליהו  עלה<BR>אל־ראש  הכרמל<BR>ויגהר  ארצה  וישם<BR>פניו  בין  ברכו׃
ויאמר  אל־נערו  <BR>עלה־נא  הבט  דרך־ים<BR>ויעל  ויבט  ויאמר<BR>אין  מאומה  ויאמר<BR>שב  שבע  פעמים׃
ויהי  בשבעית  ויאמר  <BR>הנה־עב  קטנה<BR>ככף־איש  עלה  מים<BR>ויאמר  עלה  אמר<BR>אל־אחאב  אסר  ורד<BR>ולא  יעצרכה  הגשם׃
ויהי  עד־כה  ועד־כה  <BR>והשמים  התקדרו<BR>עבים  ורוח  ויהי<BR>גשם  גדול  וירכב<BR>אחאב  וילך<BR>יזרעאלה׃
ויד־יהוה  היתה  <BR>אל־אליהו  וישנס<BR>מתניו  וירץ  לפני<BR>אחאב  עד־באכה<BR>יזרעאלה׃
