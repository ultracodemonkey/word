ויאמר  אליהו  התשבי  <BR>מתשבי  גלעד<BR>אל־אחאב  חי־יהוה<BR>אלהי  ישראל  אשר<BR>עמדתי  לפניו<BR>אם־יהיה  השנים<BR>האלה  טל  ומטר  כי<BR>אם־לפי  דברי׃
ויהי  דבר־יהוה  <BR>אליו  לאמר׃
לך  מזה  ופנית  לך  <BR>קדמה  ונסתרת  בנחל<BR>כרית  אשר  על־פני<BR>הירדן׃
והיה  מהנחל  תשתה  <BR>ואת־הערבים  צויתי<BR>לכלכלך  שם׃
וילך  ויעש  כדבר  <BR>יהוה  וילך  וישב<BR>בנחל  כרית  אשר<BR>על־פני  הירדן׃
והערבים  מביאים  לו  <BR>לחם  ובשר  בבקר<BR>ולחם  ובשר  בערב<BR>ומן־הנחל  ישתה׃
ויהי  מקץ  ימים  <BR>וייבש  הנחל  כי<BR>לא־היה  גשם  בארץ׃
ויהי  דבר־יהוה  <BR>אליו  לאמר׃
קום  לך  צרפתה  אשר  <BR>לצידון  וישבת  שם<BR>הנה  צויתי  שם  אשה<BR>אלמנה  לכלכלך׃
ויקם  וילך  צרפתה  <BR>ויבא  אל־פתח  העיר<BR>והנה־שם  אשה  אלמנה<BR>מקששת  עצים  ויקרא<BR>אליה  ויאמר  קחי־נא<BR>לי  מעט־מים  בכלי<BR>ואשתה׃
ותלך  לקחת  ויקרא  <BR>אליה  ויאמר<BR>לקחי־נא  לי  פת־לחם<BR>בידך׃
ותאמר  חי־יהוה  <BR>אלהיך  אם־יש־לי<BR>מעוג  כי  אם־מלא<BR>כף־קמח  בכד  ומעט־<BR>שמן  בצפחת  והנני<BR>מקששת  שנים  עצים<BR>ובאתי  ועשיתיהו  לי<BR>ולבני  ואכלנהו<BR>ומתנו׃
ויאמר  אליה  אליהו  <BR>אל־תיראי  באי  עשי<BR>כדברך  אך  עשי־לי<BR>משם  עגה  קטנה<BR>בראשנה  והוצאת  לי<BR>ולך  ולבנך  תעשי<BR>באחרנה׃
כי  כה  אמר  יהוה  <BR>אלהי  ישראל  כד<BR>הקמח  לא  תכלה<BR>וצפחת  השמן  לא<BR>תחסר  עד  יום<BR>תתן־יהוה  גשם<BR>על־פני  האדמה׃
ותלך  ותעשה  כדבר  <BR>אליהו  ותאכל<BR>הוא־והיא  וביתה<BR>ימים׃
כד  הקמח  לא  כלתה  <BR>וצפחת  השמן  לא  חסר<BR>כדבר  יהוה  אשר  דבר<BR>ביד  אליהו׃
ויהי  אחר  הדברים  <BR>האלה  חלה  בן־האשה<BR>בעלת  הבית  ויהי<BR>חליו  חזק  מאד  עד<BR>אשר  לא־נותרה־בו<BR>נשמה׃
ותאמר  אל־אליהו  <BR>מה־לי  ולך  איש<BR>האלהים  באת  אלי<BR>להזכיר  את־עוני<BR>ולהמית  את־בני׃
ויאמר  אליה  תני־לי  <BR>את־בנך  ויקחהו<BR>מחיקה  ויעלהו<BR>אל־העליה  אשר־  הוא<BR>ישב  שם  וישכבהו<BR>על־מטתו׃
ויקרא  אל־יהוה  <BR>ויאמר  יהוה  אלהי<BR>הגם  על־האלמנה<BR>אשר־אני  מתגורר<BR>עמה  הרעות  להמית<BR>את־בנה׃
ויתמדד  על־הילד  <BR>שלש  פעמים  ויקרא<BR>אל־יהוה  ויאמר<BR>יהוה  אלהי  תשב  נא<BR>נפש־הילד  הזה<BR>על־קרבו׃
וישמע  יהוה  בקול  <BR>אליהו  ותשב<BR>נפש־הילד  על־קרבו<BR>ויחי׃
ויקח  אליהו  <BR>את־הילד  וירדהו<BR>מן־העליה  הביתה<BR>ויתנהו  לאמו  ויאמר<BR>אליהו  ראי  חי  בנך׃
ותאמר  האשה  <BR>אל־אליהו  עתה  זה<BR>ידעתי  כי  איש<BR>אלהים  אתה<BR>ודבר־יהוה  בפיך<BR>אמת׃
