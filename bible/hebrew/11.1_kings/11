והמלך  שלמה  אהב  <BR>נשים  נכריות  רבות<BR>ואת־בת־פרעה<BR>מואביות  עמניות<BR>אדמית  צדנית  חתית׃
מן־הגוים  אשר  <BR>אמר־יהוה  אל־בני<BR>ישראל  לא־תבאו  בהם<BR>והם  לא־יבאו  בכם<BR>אכן  יטו  את־לבבכם<BR>אחרי  אלהיהם  בהם<BR>דבק  שלמה  לאהבה׃
ויהי־לו  נשים  שרות  <BR>שבע  מאות  ופלגשים<BR>שלש  מאות  ויטו<BR>נשיו  את־לבו׃
ויהי  לעת  זקנת  <BR>שלמה  נשיו  הטו<BR>את־לבבו  אחרי<BR>אלהים  אחרים<BR>ולא־היה  לבבו  שלם<BR>עם־יהוה  אלהיו<BR>כלבב  דויד  אביו׃
וילך  שלמה  אחרי  <BR>עשתרת  אלהי  צדנים<BR>ואחרי  מלכם  שקץ<BR>עמנים׃
ויעש  שלמה  הרע  <BR>בעיני  יהוה  ולא<BR>מלא  אחרי  יהוה<BR>כדוד  אביו׃
אז  יבנה  שלמה  במה  <BR>לכמוש  שקץ  מואב<BR>בהר  אשר  על־פני<BR>ירושלם  ולמלך  שקץ<BR>בני  עמון׃
וכן  עשה  לכל־נשיו  <BR>הנכריות  מקטירות<BR>ומזבחות  לאלהיהן׃
ויתאנף  יהוה  בשלמה  <BR>כי־נטה  לבבו  מעם<BR>יהוה  אלהי  ישראל<BR>הנראה  אליו  פעמים׃
וצוה  אליו  על־הדבר  <BR>הזה  לבלתי־לכת<BR>אחרי  אלהים  אחרים<BR>ולא  שמר  את<BR>אשר־צוה  יהוה׃
ויאמר  יהוה  לשלמה  <BR>יען  אשר  היתה־זאת<BR>עמך  ולא  שמרת<BR>בריתי  וחקתי  אשר<BR>צויתי  עליך  קרע<BR>אקרע  את־הממלכה<BR>מעליך  ונתתיה<BR>לעבדך׃
אך־בימיך  לא  אעשנה  <BR>למען  דוד  אביך  מיד<BR>בנך  אקרענה׃
רק  את־כל־הממלכה  <BR>לא  אקרע  שבט  אחד<BR>אתן  לבנך  למען  דוד<BR>עבדי  ולמען  ירושלם<BR>אשר  בחרתי׃
ויקם  יהוה  שטן  <BR>לשלמה  את  הדד<BR>האדמי  מזרע  המלך<BR>הוא  באדום׃
ויהי  בהיות  דוד  <BR>את־אדום  בעלות<BR>יואב  שר  הצבא  לקבר<BR>את־החללים  ויך<BR>כל־זכר  באדום׃
כי  ששת  חדשים  <BR>ישב־שם  יואב<BR>וכל־ישראל<BR>עד־הכרית  כל־זכר<BR>באדום׃
ויברח  אדד  הוא  <BR>ואנשים  אדמיים<BR>מעבדי  אביו  אתו<BR>לבוא  מצרים  והדד<BR>נער  קטן׃
ויקמו  ממדין  ויבאו  <BR>פארן  ויקחו  אנשים<BR>עמם  מפארן  ויבאו<BR>מצרים  אל־  פרעה<BR>מלך־מצרים  ויתן־לו<BR>בית  ולחם  אמר  לו<BR>וארץ  נתן  לו׃
וימצא  הדד  חן  <BR>בעיני  פרעה  מאד<BR>ויתן־לו  אשה<BR>את־אחות  אשתו  אחות<BR>תחפניס  הגבירה׃
ותלד  לו  אחות  <BR>תחפניס  את  גנבת<BR>בנו  ותגמלהו  תחפנס<BR>בתוך  בית  פרעה<BR>ויהי  גנבת  בית<BR>פרעה  בתוך  בני<BR>פרעה׃
והדד  שמע  במצרים  <BR>כי־שכב  דוד<BR>עם־אבתיו  וכי־מת<BR>יואב  שר־הצבא<BR>ויאמר  הדד  אל־פרעה<BR>שלחני  ואלך<BR>אל־ארצי׃
ויאמר  לו  פרעה  כי  <BR>מה־אתה  חסר  עמי<BR>והנך  מבקש  ללכת<BR>אל־ארצך  ויאמר  לא<BR>כי  שלח  תשלחני׃
ויקם  אלהים  לו  שטן  <BR>את־רזון  בן־אלידע<BR>אשר  ברח  מאת<BR>הדדעזר  מלך־  צובה<BR>אדניו׃
ויקבץ  עליו  אנשים  <BR>ויהי  שר־גדוד  בהרג<BR>דוד  אתם  וילכו<BR>דמשק  וישבו  בה<BR>וימלכו  בדמשק׃
ויהי  שטן  לישראל  <BR>כל־ימי  שלמה<BR>ואת־הרעה  אשר  הדד<BR>ויקץ  בישראל  וימלך<BR>על־ארם׃
וירבעם  בן־נבט  <BR>אפרתי  מן־הצרדה<BR>ושם  אמו  צרועה  אשה<BR>אלמנה  עבד  לשלמה<BR>וירם  יד  במלך׃
וזה  הדבר  אשר־הרים  <BR>יד  במלך  שלמה  בנה<BR>את־המלוא  סגר<BR>את־פרץ  עיר  דוד<BR>אביו׃
והאיש  ירבעם  גבור  <BR>חיל  וירא  שלמה<BR>את־הנער  כי־עשה<BR>מלאכה  הוא  ויפקד<BR>אתו  לכל־סבל  בית<BR>יוסף׃
ויהי  בעת  ההיא  <BR>וירבעם  יצא<BR>מירושלם  וימצא  אתו<BR>אחיה  השילני  הנביא<BR>בדרך  והוא  מתכסה<BR>בשלמה  חדשה  ושניהם<BR>לבדם  בשדה׃
ויתפש  אחיה  בשלמה  <BR>החדשה  אשר  עליו<BR>ויקרעה  שנים  עשר<BR>קרעים׃
ויאמר  לירבעם  <BR>קח־לך  עשרה  קרעים<BR>כי  כה  אמר  יהוה<BR>אלהי  ישראל  הנני<BR>קרע  את־הממלכה  מיד<BR>שלמה  ונתתי  לך  את<BR>עשרה  השבטים׃
והשבט  האחד  <BR>יהיה־לו  למען  עבדי<BR>דוד  ולמען  ירושלם<BR>העיר  אשר  בחרתי  בה<BR>מכל  שבטי  ישראל׃
יען  אשר  עזבוני  <BR>וישתחוו  לעשתרת<BR>אלהי  צדנין  לכמוש<BR>אלהי  מואב  ולמלכם<BR>אלהי  בני־עמון<BR>ולא־הלכו  בדרכי<BR>לעשות  הישר  בעיני<BR>וחקתי  ומשפטי  כדוד<BR>אביו׃
ולא־אקח  <BR>את־כל־הממלכה  מידו<BR>כי  נשיא  אשתנו  כל<BR>ימי  חייו  למען  דוד<BR>עבדי  אשר  בחרתי<BR>אתו  אשר  שמר  מצותי<BR>וחקתי׃
ולקחתי  המלוכה  מיד  <BR>בנו  ונתתיה  לך  את<BR>עשרת  השבטים׃
ולבנו  אתן  שבט־אחד  <BR>למען  היות־ניר<BR>לדויד־עבדי<BR>כל־הימים  לפני<BR>בירושלם  העיר  אשר<BR>בחרתי  לי  לשום  שמי<BR>שם׃
ואתך  אקח  ומלכת  <BR>בכל  אשר־תאוה  נפשך<BR>והיית  מלך<BR>על־ישראל׃
והיה  אם־תשמע  <BR>את־כל־אשר  אצוך<BR>והלכת  בדרכי  ועשית<BR>הישר  בעיני  לשמור<BR>חקותי  ומצותי  כאשר<BR>עשה  דוד  עבדי<BR>והייתי  עמך  ובניתי<BR>לך  בית־  נאמן  כאשר<BR>בניתי  לדוד  ונתתי<BR>לך  את־ישראל׃
ואענה  את־זרע  דוד  <BR>למען  זאת  אך  לא<BR>כל־הימים׃
ויבקש  שלמה  להמית  <BR>את־ירבעם  ויקם<BR>ירבעם  ויברח  מצרים<BR>אל־שישק  מלך־<BR>מצרים  ויהי  במצרים<BR>עד־מות  שלמה׃
ויתר  דברי  שלמה  <BR>וכל־אשר  עשה<BR>וחכמתו  הלוא־הם<BR>כתבים  על־ספר  דברי<BR>שלמה׃
והימים  אשר  מלך  <BR>שלמה  בירושלם<BR>על־כל־ישראל<BR>ארבעים  שנה׃
וישכב  שלמה  <BR>עם־אבתיו  ויקבר<BR>בעיר  דוד  אביו<BR>וימלך  רחבעם  בנו<BR>תחתיו׃
