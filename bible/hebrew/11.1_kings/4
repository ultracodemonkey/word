ויהי  המלך  שלמה  <BR>מלך  על־כל־ישראל׃
ואלה  השרים  אשר־לו  <BR>עזריהו  בן־צדוק<BR>הכהן׃
אליחרף  ואחיה  בני  <BR>שישא  ספרים  יהושפט<BR>בן־אחילוד  המזכיר׃
ובניהו  בן־יהוידע  <BR>על־הצבא  וצדוק<BR>ואביתר  כהנים׃
ועזריהו  בן־נתן  <BR>על־הנצבים  וזבוד<BR>בן־נתן  כהן  רעה<BR>המלך׃
ואחישר  על־הבית  <BR>ואדנירם  בן־עבדא<BR>על־המס׃
ולשלמה  שנים־עשר  <BR>נצבים  על־כל־ישראל<BR>וכלכלו  את־המלך<BR>ואת־ביתו  חדש  בשנה<BR>יהיה  על־אחד<BR>לכלכל׃
ואלה  שמותם  בן־חור  <BR>בהר  אפרים׃
בן־דקר  במקץ  <BR>ובשעלבים  ובית  שמש<BR>ואילון  בית  חנן׃
בן־חסד  בארבות  לו  <BR>שכה  וכל־ארץ  חפר׃
בן־אבינדב  כל־נפת  <BR>דאר  טפת  בת־שלמה<BR>היתה  לו  לאשה׃
בענא  בן־אחילוד  <BR>תענך  ומגדו<BR>וכל־בית  שאן  אשר<BR>אצל  צרתנה  מתחת<BR>ליזרעאל  מבית  שאן<BR>עד  אבל  מחולה  עד<BR>מעבר  ליקמעם׃
בן־גבר  ברמת  גלעד  <BR>לו  חות  יאיר<BR>בן־מנשה  אשר  בגלעד<BR>לו  חבל  ארגב  אשר<BR>בבשן  ששים  ערים<BR>גדלות  חומה  ובריח<BR>נחשת׃
אחינדב  בן־עדא  <BR>מחנימה׃
אחימעץ  בנפתלי  <BR>גם־הוא  לקח<BR>את־בשמת  בת־שלמה<BR>לאשה׃
בענא  בן־חושי  באשר  <BR>ובעלות׃
יהושפט  בן־פרוח  <BR>ביששכר׃
שמעי  בן־אלא  <BR>בבנימן׃
גבר  בן־ארי  בארץ  <BR>גלעד  ארץ  סיחון<BR>מלך  האמרי  ועג  מלך<BR>הבשן  ונציב  אחד<BR>אשר  בארץ׃
יהודה  וישראל  רבים  <BR>כחול  אשר־על־הים<BR>לרב  אכלים  ושתים<BR>ושמחים׃
ושלמה  היה  מושל  <BR>בכל־הממלכות<BR>מן־הנהר  ארץ<BR>פלשתים  ועד  גבול<BR>מצרים  מגשים  מנחה<BR>ועבדים  את־שלמה<BR>כל־ימי  חייו׃
ויהי  לחם־שלמה  <BR>ליום  אחד  שלשים  כר<BR>סלת  וששים  כר  קמח׃
עשרה  בקר  בראים  <BR>ועשרים  בקר  רעי<BR>ומאה  צאן  לבד  מאיל<BR>וצבי  ויחמור<BR>וברברים  אבוסים׃
כי־הוא  רדה  <BR>בכל־עבר  הנהר<BR>מתפסח  ועד־עזה<BR>בכל־מלכי  עבר  הנהר<BR>ושלום  היה  לו<BR>מכל־עבריו  מסביב׃
וישב  יהודה  וישראל  <BR>לבטח  איש  תחת  גפנו<BR>ותחת  תאנתו  מדן<BR>ועד־באר  שבע  כל<BR>ימי  שלמה׃
ויהי  לשלמה  ארבעים  <BR>אלף  ארות  סוסים<BR>למרכבו  ושנים־עשר<BR>אלף  פרשים׃
וכלכלו  הנצבים  <BR>האלה  את־המלך  שלמה<BR>ואת  כל־הקרב<BR>אל־שלחן  המלך־שלמה<BR>איש  חדשו  לא  יעדרו<BR>דבר׃
והשערים  והתבן  <BR>לסוסים  ולרכש  יבאו<BR>אל־המקום  אשר<BR>יהיה־שם  איש<BR>כמשפטו׃
ויתן  אלהים  חכמה  <BR>לשלמה  ותבונה  הרבה<BR>מאד  ורחב  לב  כחול<BR>אשר  על־שפת  הים׃
ותרב  חכמת  שלמה  <BR>מחכמת  כל־בני־קדם<BR>ומכל  חכמת  מצרים׃
ויחכם  מכל־האדם  <BR>מאיתן  האזרחי<BR>והימן  וכלכל  ודרדע<BR>בני  מחול  ויהי־<BR>שמו  בכל־הגוים<BR>סביב׃
וידבר  שלשת  אלפים  <BR>משל  ויהי  שירו<BR>חמשה  ואלף׃
וידבר  על־העצים  <BR>מן־הארז  אשר<BR>בלבנון  ועד  האזוב<BR>אשר  יצא  בקיר<BR>וידבר  על־הבהמה<BR>ועל־העוף  ועל־הרמש<BR>ועל־הדגים׃
ויבאו  מכל־העמים  <BR>לשמע  את  חכמת  שלמה<BR>מאת  כל־מלכי  הארץ<BR>אשר  שמעו<BR>את־חכמתו׃
