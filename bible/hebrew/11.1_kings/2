ויקרבו  ימי־דוד  <BR>למות  ויצו  את־שלמה<BR>בנו  לאמר׃
אנכי  הלך  בדרך  <BR>כל־הארץ  וחזקת<BR>והיית  לאיש׃
ושמרת  את־משמרת  <BR>יהוה  אלהיך  ללכת<BR>בדרכיו  לשמר  חקתיו<BR>מצותיו  ומשפטיו<BR>ועדותיו  ככתוב<BR>בתורת  משה  למען<BR>תשכיל  את  כל־אשר<BR>תעשה  ואת  כל־אשר<BR>תפנה  שם׃
למען  יקים  יהוה  <BR>את־דברו  אשר  דבר<BR>עלי  לאמר  אם־ישמרו<BR>בניך  את־דרכם  ללכת<BR>לפני  באמת<BR>בכל־לבבם<BR>ובכל־נפשם  לאמר<BR>לא־יכרת  לך  איש<BR>מעל  כסא  ישראל׃
וגם  אתה  ידעת  את  <BR>אשר־עשה  לי  יואב<BR>בן־צרויה  אשר  עשה<BR>לשני־שרי  צבאות<BR>ישראל  לאבנר  בן־נר<BR>ולעמשא  בן־יתר<BR>ויהרגם  וישם<BR>דמי־מלחמה  בשלם<BR>ויתן  דמי  מלחמה<BR>בחגרתו  אשר  במתניו<BR>ובנעלו  אשר<BR>ברגליו׃
ועשית  כחכמתך  <BR>ולא־תורד  שיבתו<BR>בשלם  שאל׃
ולבני  ברזלי  <BR>הגלעדי  תעשה־חסד<BR>והיו  באכלי  שלחנך<BR>כי־כן  קרבו  אלי<BR>בברחי  מפני  אבשלום<BR>אחיך׃
והנה  עמך  שמעי  <BR>בן־גרא  בן־הימיני<BR>מבחרים  והוא  קללני<BR>קללה  נמרצת  ביום<BR>לכתי  מחנים<BR>והוא־ירד  לקראתי<BR>הירדן  ואשבע  לו<BR>ביהוה  לאמר  אם־<BR>אמיתך  בחרב׃
ועתה  אל־תנקהו  כי  <BR>איש  חכם  אתה  וידעת<BR>את  אשר  תעשה־לו<BR>והורדת  את־  שיבתו<BR>בדם  שאול׃
וישכב  דוד  <BR>עם־אבתיו  ויקבר<BR>בעיר  דוד׃
והימים  אשר  מלך  <BR>דוד  על־ישראל<BR>ארבעים  שנה  בחברון<BR>מלך  שבע  שנים<BR>ובירושלם  מלך<BR>שלשים  ושלש  שנים׃
ושלמה  ישב  על־כסא  <BR>דוד  אביו  ותכן<BR>מלכתו  מאד׃
ויבא  אדניהו  <BR>בן־חגית  אל־בת־שבע<BR>אם־שלמה  ותאמר<BR>השלום  באך  ויאמר<BR>שלום׃
ויאמר  דבר  לי  אליך  <BR>ותאמר  דבר׃
ויאמר  את  ידעת  <BR>כי־לי  היתה  המלוכה<BR>ועלי  שמו  כל־ישראל<BR>פניהם  למלך  ותסב<BR>המלוכה  ותהי  לאחי<BR>כי  מיהוה  היתה  לו׃
ועתה  שאלה  אחת  <BR>אנכי  שאל  מאתך<BR>אל־תשבי  את־פני<BR>ותאמר  אליו  דבר׃
ויאמר  אמרי־נא  <BR>לשלמה  המלך  כי<BR>לא־ישיב  את־פניך<BR>ויתן־לי  את־אבישג<BR>השונמית  לאשה׃
ותאמר  בת־שבע  טוב  <BR>אנכי  אדבר  עליך<BR>אל־המלך׃
ותבא  בת־שבע  <BR>אל־המלך  שלמה<BR>לדבר־לו  על־אדניהו<BR>ויקם  המלך  לקראתה<BR>וישתחו  לה  וישב<BR>על־כסאו  וישם  כסא<BR>לאם  המלך  ותשב<BR>לימינו׃
ותאמר  שאלה  אחת  <BR>קטנה  אנכי  שאלת<BR>מאתך  אל־תשב<BR>את־פני  ויאמר־לה<BR>המלך  שאלי  אמי  כי<BR>לא־אשיב  את־פניך׃
ותאמר  יתן  <BR>את־אבישג  השנמית<BR>לאדניהו  אחיך<BR>לאשה׃
ויען  המלך  שלמה  <BR>ויאמר  לאמו  ולמה<BR>את  שאלת  את־אבישג<BR>השנמית  לאדניהו<BR>ושאלי־לו<BR>את־המלוכה  כי  הוא<BR>אחי  הגדול  ממני<BR>ולו  ולאביתר  הכהן<BR>וליואב  בן־צרויה׃
וישבע  המלך  שלמה  <BR>ביהוה  לאמר  כה<BR>יעשה־לי  אלהים  וכה<BR>יוסיף  כי  בנפשו<BR>דבר  אדניהו<BR>את־הדבר  הזה׃
ועתה  חי־יהוה  אשר  <BR>הכינני  ויושיביני<BR>על־כסא  דוד  אבי<BR>ואשר  עשה־לי  בית<BR>כאשר  דבר  כי  היום<BR>יומת  אדניהו׃
וישלח  המלך  שלמה  <BR>ביד  בניהו<BR>בן־יהוידע<BR>ויפגע־בו  וימת׃
ולאביתר  הכהן  אמר  <BR>המלך  ענתת  לך<BR>על־שדיך  כי  איש<BR>מות  אתה  וביום  הזה<BR>לא  אמיתך  כי־נשאת<BR>את־ארון  אדני  יהוה<BR>לפני  דוד  אבי  וכי<BR>התענית  בכל<BR>אשר־התענה  אבי׃
ויגרש  שלמה  <BR>את־אביתר  מהיות<BR>כהן  ליהוה  למלא<BR>את־דבר  יהוה  אשר<BR>דבר  על־בית  עלי<BR>בשלה׃
והשמעה  באה  <BR>עד־יואב  כי  יואב<BR>נטה  אחרי  אדניה<BR>ואחרי  אבשלום  לא<BR>נטה  וינס  יואב<BR>אל־אהל  יהוה  ויחזק<BR>בקרנות  המזבח׃
ויגד  למלך  שלמה  כי  <BR>נס  יואב  אל־אהל<BR>יהוה  והנה  אצל<BR>המזבח  וישלח  שלמה<BR>את־בניהו<BR>בן־יהוידע  לאמר  לך<BR>פגע־בו׃
ויבא  בניהו  אל־אהל  <BR>יהוה  ויאמר  אליו<BR>כה־אמר  המלך  צא<BR>ויאמר  לא  כי  פה<BR>אמות  וישב  בניהו<BR>את־המלך  דבר  לאמר<BR>כה־דבר  יואב  וכה<BR>ענני׃
ויאמר  לו  המלך  עשה  <BR>כאשר  דבר  ופגע־בו<BR>וקברתו  והסירת  דמי<BR>חנם  אשר  שפך  יואב<BR>מעלי  ומעל  בית<BR>אבי׃
והשיב  יהוה  את־דמו  <BR>על־ראשו  אשר  פגע<BR>בשני־אנשים  צדקים<BR>וטבים  ממנו  ויהרגם<BR>בחרב  ואבי  דוד  לא<BR>ידע  את־אבנר  בן־נר<BR>שר־צבא  ישראל  ואת־<BR>עמשא  בן־יתר<BR>שר־צבא  יהודה׃
ושבו  דמיהם  בראש  <BR>יואב  ובראש  זרעו<BR>לעלם  ולדוד  ולזרעו<BR>ולביתו  ולכסאו<BR>יהיה  שלום  עד־עולם<BR>מעם  יהוה׃
ויעל  בניהו  <BR>בן־יהוידע<BR>ויפגע־בו  וימתהו<BR>ויקבר  בביתו<BR>במדבר׃
ויתן  המלך  <BR>את־בניהו<BR>בן־יהוידע  תחתיו<BR>על־הצבא  ואת־צדוק<BR>הכהן  נתן  המלך  תחת<BR>אביתר׃
וישלח  המלך  ויקרא  <BR>לשמעי  ויאמר  לו<BR>בנה־לך  בית<BR>בירושלם  וישבת  שם<BR>ולא־תצא  משם  אנה<BR>ואנה׃
והיה  ביום  צאתך  <BR>ועברת  את־נחל<BR>קדרון  ידע  תדע  כי<BR>מות  תמות  דמך  יהיה<BR>בראשך׃
ויאמר  שמעי  למלך  <BR>טוב  הדבר  כאשר  דבר<BR>אדני  המלך  כן  יעשה<BR>עבדך  וישב  שמעי<BR>בירושלם  ימים<BR>רבים׃
ויהי  מקץ  שלש  שנים  <BR>ויברחו  שני־עבדים<BR>לשמעי  אל־אכיש<BR>בן־מעכה  מלך  גת<BR>ויגידו  לשמעי  לאמר<BR>הנה  עבדיך  בגת׃
ויקם  שמעי  ויחבש  <BR>את־חמרו  וילך  גתה<BR>אל־אכיש  לבקש<BR>את־עבדיו  וילך<BR>שמעי  ויבא<BR>את־עבדיו  מגת׃
ויגד  לשלמה  כי־הלך  <BR>שמעי  מירושלם  גת<BR>וישב׃
וישלח  המלך  ויקרא  <BR>לשמעי  ויאמר  אליו<BR>הלוא  השבעתיך<BR>ביהוה  ואעד  בך<BR>לאמר  ביום  צאתך<BR>והלכת  אנה  ואנה<BR>ידע  תדע  כי  מות<BR>תמות  ותאמר  אלי<BR>טוב  הדבר  שמעתי׃
ומדוע  לא  שמרת  את  <BR>שבעת  יהוה<BR>ואת־המצוה<BR>אשר־צויתי  עליך׃
ויאמר  המלך  <BR>אל־שמעי  אתה  ידעת<BR>את  כל־הרעה  אשר<BR>ידע  לבבך  אשר  עשית<BR>לדוד  אבי  והשיב<BR>יהוה  את־רעתך<BR>בראשך׃
והמלך  שלמה  ברוך  <BR>וכסא  דוד  יהיה<BR>נכון  לפני  יהוה<BR>עד־עולם׃
ויצו  המלך  <BR>את־בניהו<BR>בן־יהוידע  ויצא<BR>ויפגע־בו  וימת<BR>והממלכה  נכונה<BR>ביד־שלמה׃
