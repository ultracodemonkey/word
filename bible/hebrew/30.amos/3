שמעו  את־הדבר  הזה  <BR>אשר  דבר  יהוה<BR>עליכם  בני  ישראל<BR>על  כל־המשפחה  אשר<BR>העליתי  מארץ  מצרים<BR>לאמר׃
רק  אתכם  ידעתי  מכל  <BR>משפחות  האדמה<BR>על־כן  אפקד  עליכם<BR>את  כל־  עונתיכם׃
הילכו  שנים  יחדו  <BR>בלתי  אם־נועדו׃
הישאג  אריה  ביער  <BR>וטרף  אין  לו  היתן<BR>כפיר  קולו  ממענתו<BR>בלתי  אם־  לכד׃
התפל  צפור  על־פח  <BR>הארץ  ומוקש  אין  לה<BR>היעלה־פח  מן־האדמה<BR>ולכוד  לא  ילכוד׃
אם־יתקע  שופר  בעיר  <BR>ועם  לא  יחרדו<BR>אם־תהיה  רעה  בעיר<BR>ויהוה  לא  עשה׃
כי  לא  יעשה  אדני  <BR>יהוה  דבר  כי<BR>אם־גלה  סודו<BR>אל־עבדיו  הנביאים׃
אריה  שאג  מי  לא  <BR>יירא  אדני  יהוה<BR>דבר  מי  לא  ינבא׃
השמיעו  על־ארמנות  <BR>באשדוד  ועל־ארמנות<BR>בארץ  מצרים  ואמרו<BR>האספו  על־  הרי<BR>שמרון  וראו  מהומת<BR>רבות  בתוכה<BR>ועשוקים  בקרבה׃
ולא־ידעו  <BR>עשות־נכחה<BR>נאם־יהוה  האוצרים<BR>חמס  ושד<BR>בארמנותיהם׃
לכן  כה  אמר  אדני  <BR>יהוה  צר  וסביב<BR>הארץ  והורד  ממך<BR>עזך  ונבזו<BR>ארמנותיך׃
כה  אמר  יהוה  כאשר  <BR>יציל  הרעה  מפי<BR>הארי  שתי  כרעים  או<BR>בדל־אזן  כן  ינצלו<BR>בני  ישראל  הישבים<BR>בשמרון  בפאת  מטה<BR>ובדמשק  ערש׃
שמעו  והעידו  בבית  <BR>יעקב  נאם־אדני<BR>יהוה  אלהי  הצבאות׃
כי  ביום  פקדי  <BR>פשעי־ישראל  עליו<BR>ופקדתי  על־מזבחות<BR>בית־אל  ונגדעו<BR>קרנות  המזבח  ונפלו<BR>לארץ׃
והכיתי  בית־החרף  <BR>על־בית  הקיץ  ואבדו<BR>בתי  השן  וספו  בתים<BR>רבים  נאם־  יהוה׃
