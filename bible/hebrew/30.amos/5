שמעו  את־הדבר  הזה  <BR>אשר  אנכי  נשא<BR>עליכם  קינה  בית<BR>ישראל׃
נפלה  לא־תוסיף  קום  <BR>בתולת  ישראל  נטשה<BR>על־אדמתה  אין<BR>מקימה׃
כי  כה  אמר  אדני  <BR>יהוה  העיר  היצאת<BR>אלף  תשאיר  מאה<BR>והיוצאת  מאה  תשאיר<BR>עשרה  לבית  ישראל׃
כי  כה  אמר  יהוה  <BR>לבית  ישראל  דרשוני<BR>וחיו׃
ואל־תדרשו  בית־אל  <BR>והגלגל  לא  תבאו<BR>ובאר  שבע  לא  תעברו<BR>כי  הגלגל  גלה  יגלה<BR>ובית־אל  יהיה<BR>לאון׃
דרשו  את־יהוה  וחיו  <BR>פן־יצלח  כאש  בית<BR>יוסף  ואכלה<BR>ואין־מכבה  לבית־<BR>אל׃
ההפכים  ללענה  משפט  <BR>וצדקה  לארץ  הניחו׃
עשה  כימה  וכסיל  <BR>והפך  לבקר  צלמות<BR>ויום  לילה  החשיך<BR>הקורא  למי־הים<BR>וישפכם  על־פני<BR>הארץ  יהוה  שמו׃
המבליג  שד  על־עז  <BR>ושד  על־מבצר  יבוא׃
שנאו  בשער  מוכיח  <BR>ודבר  תמים  יתעבו׃
לכן  יען  בושסכם  <BR>על־דל  ומשאת־בר<BR>תקחו  ממנו  בתי<BR>גזית  בניתם  ולא־<BR>תשבו  בם  כרמי־חמד<BR>נטעתם  ולא  תשתו<BR>את־יינם׃
כי  ידעתי  רבים  <BR>פשעיכם  ועצמים<BR>חטאתיכם  צררי  צדיק<BR>לקחי  כפר  ואביונים<BR>בשער  הטו׃
לכן  המשכיל  בעת  <BR>ההיא  ידם  כי  עת<BR>רעה  היא׃
דרשו־טוב  ואל־רע  <BR>למען  תחיו  ויהי־כן<BR>יהוה  אלהי־צבאות<BR>אתכם  כאשר  אמרתם׃
שנאו־רע  ואהבו  טוב  <BR>והציגו  בשער  משפט<BR>אולי  יחנן  יהוה<BR>אלהי־צבאות  שארית<BR>יוסף׃
לכן  כה־אמר  יהוה  <BR>אלהי  צבאות  אדני<BR>בכל־רחבות  מספד<BR>ובכל־חוצות  יאמרו<BR>הו־הו  וקראו  אכר<BR>אל־אבל  ומספד<BR>אל־יודעי  נהי׃
ובכל־כרמים  מספד  <BR>כי־אעבר  בקרבך  אמר<BR>יהוה׃
הוי  המתאוים  <BR>את־יום  יהוה<BR>למה־זה  לכם  יום<BR>יהוה  הוא־חשך<BR>ולא־אור׃
כאשר  ינוס  איש  <BR>מפני  הארי  ופגעו<BR>הדב  ובא  הבית  וסמך<BR>ידו  על־הקיר  ונשכו<BR>הנחש׃
הלא־חשך  יום  יהוה  <BR>ולא־אור  ואפל<BR>ולא־נגה  לו׃
שנאתי  מאסתי  חגיכם  <BR>ולא  אריח<BR>בעצרתיכם׃
כי  אם־תעלו־לי  <BR>עלות  ומנחתיכם  לא<BR>ארצה  ושלם  מריאיכם<BR>לא  אביט׃
הסר  מעלי  המון  <BR>שריך  וזמרת  נבליך<BR>לא  אשמע׃
ויגל  כמים  משפט  <BR>וצדקה  כנחל  איתן׃
הזבחים  ומנחה  <BR>הגשתם־לי  במדבר<BR>ארבעים  שנה  בית<BR>ישראל׃
ונשאתם  את  סכות  <BR>מלככם  ואת  כיון<BR>צלמיכם  כוכב<BR>אלהיכם  אשר  עשיתם<BR>לכם׃
והגליתי  אתכם  <BR>מהלאה  לדמשק  אמר<BR>יהוה  אלהי־צבאות<BR>שמו׃
