כה  הראני  אדני  <BR>יהוה  והנה  יוצר<BR>גבי  בתחלת  עלות<BR>הלקש  והנה־לקש  אחר<BR>גזי  המלך׃
והיה  אם־כלה  לאכול  <BR>את־עשב  הארץ  ואמר<BR>אדני  יהוה  סלח־נא<BR>מי  יקום  יעקב  כי<BR>קטן  הוא׃
נחם  יהוה  על־זאת  <BR>לא  תהיה  אמר  יהוה׃
כה  הראני  אדני  <BR>יהוה  והנה  קרא  לרב<BR>באש  אדני  יהוה<BR>ותאכל  את־תהום  רבה<BR>ואכלה  את־החלק׃
ואמר  אדני  יהוה  <BR>חדל־נא  מי  יקום<BR>יעקב  כי  קטן  הוא׃
נחם  יהוה  על־זאת  <BR>גם־היא  לא  תהיה<BR>אמר  אדני  יהוה׃
כה  הראני  והנה  <BR>אדני  נצב  על־חומת<BR>אנך  ובידו  אנך׃
ויאמר  יהוה  אלי  <BR>מה־אתה  ראה  עמוס<BR>ואמר  אנך  ויאמר<BR>אדני  הנני  שם  אנך<BR>בקרב  עמי  ישראל<BR>לא־אוסיף  עוד  עבור<BR>לו׃
ונשמו  במות  ישחק  <BR>ומקדשי  ישראל<BR>יחרבו  וקמתי<BR>על־בית  ירבעם<BR>בחרב׃
וישלח  אמציה  כהן  <BR>בית־אל  אל־ירבעם<BR>מלך־ישראל  לאמר<BR>קשר  עליך  עמוס<BR>בקרב  בית  ישראל<BR>לא־תוכל  הארץ<BR>להכיל<BR>את־כל־דבריו׃
כי־כה  אמר  עמוס  <BR>בחרב  ימות  ירבעם<BR>וישראל  גלה  יגלה<BR>מעל  אדמתו׃
ויאמר  אמציה  <BR>אל־עמוס  חזה  לך<BR>ברח־לך  אל־ארץ<BR>יהודה  ואכל־שם  לחם<BR>ושם  תנבא׃
ובית־אל  לא־תוסיף  <BR>עוד  להנבא  כי<BR>מקדש־מלך  הוא  ובית<BR>ממלכה  הוא׃
ויען  עמוס  ויאמר  <BR>אל־אמציה  לא־נביא<BR>אנכי  ולא  בן־נביא<BR>אנכי  כי־  בוקר<BR>אנכי  ובולס  שקמים׃
ויקחני  יהוה  מאחרי  <BR>הצאן  ויאמר  אלי<BR>יהוה  לך  הנבא<BR>אל־עמי  ישראל׃
ועתה  שמע  דבר־יהוה  <BR>אתה  אמר  לא  תנבא<BR>על־ישראל  ולא  תטיף<BR>על־בית  ישחק׃
לכן  כה־אמר  יהוה  <BR>אשתך  בעיר  תזנה<BR>ובניך  ובנתיך  בחרב<BR>יפלו  ואדמתך  בחבל<BR>תחלק  ואתה  על־אדמה<BR>טמאה  תמות  וישראל<BR>גלה  יגלה  מעל<BR>אדמתו׃
