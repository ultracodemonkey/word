כה  אמר  יהוה  <BR>על־שלשה  פשעי  מואב<BR>ועל־ארבעה  לא<BR>אשיבנו  על־שרפו<BR>עצמות  מלך־אדום<BR>לשיד׃
ושלחתי־אש  במואב  <BR>ואכלה  ארמנות<BR>הקריות  ומת  בשאון<BR>מואב  בתרועה  בקול<BR>שופר׃
והכרתי  שופט  מקרבה  <BR>וכל־שריה  אהרוג<BR>עמו  אמר  יהוה׃
כה  אמר  יהוה  <BR>על־שלשה  פשעי<BR>יהודה  ועל־ארבעה<BR>לא  אשיבנו  על־מאסם<BR>את־  תורת  יהוה<BR>וחקיו  לא  שמרו<BR>ויתעום  כזביהם<BR>אשר־הלכו  אבותם<BR>אחריהם׃
ושלחתי  אש  ביהודה  <BR>ואכלה  ארמנות<BR>ירושלם׃
כה  אמר  יהוה  <BR>על־שלשה  פשעי<BR>ישראל  ועל־ארבעה<BR>לא  אשיבנו  על־מכרם<BR>בכסף  צדיק  ואביון<BR>בעבור  נעלים׃
השאפים  על־עפר־ארץ  <BR>בראש  דלים  ודרך<BR>ענוים  יטו  ואיש<BR>ואביו  ילכו  אל־<BR>הנערה  למען  חלל<BR>את־שם  קדשי׃
ועל־בגדים  חבלים  <BR>יטו  אצל  כל־מזבח<BR>ויין  ענושים  ישתו<BR>בית  אלהיהם׃
ואנכי  השמדתי  <BR>את־האמרי  מפניהם<BR>אשר  כגבה  ארזים<BR>גבהו  וחסן  הוא<BR>כאלונים  ואשמיד<BR>פריו  ממעל  ושרשיו<BR>מתחת׃
ואנכי  העליתי  אתכם  <BR>מארץ  מצרים  ואולך<BR>אתכם  במדבר  ארבעים<BR>שנה  לרשת  את־ארץ<BR>האמרי׃
ואקים  מבניכם  <BR>לנביאים  ומבחוריכם<BR>לנזרים  האף<BR>אין־זאת  בני  ישראל<BR>נאם־יהוה׃
ותשקו  את־הנזרים  <BR>יין  ועל־הנביאים<BR>צויתם  לאמר  לא<BR>תנבאו׃
הנה  אנכי  מעיק  <BR>תחתיכם  כאשר  תעיק<BR>העגלה  המלאה  לה<BR>עמיר׃
ואבד  מנוס  מקל  <BR>וחזק  לא־יאמץ  כחו<BR>וגבור  לא־ימלט<BR>נפשו׃
ותפש  הקשת  לא  יעמד  <BR>וקל  ברגליו  לא<BR>ימלט  ורכב  הסוס  לא<BR>ימלט  נפשו׃
ואמיץ  לבו  בגבורים  <BR>ערום  ינוס<BR>ביום־ההוא<BR>נאם־יהוה׃
