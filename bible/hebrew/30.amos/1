דברי  עמוס  אשר־היה  <BR>בנקדים  מתקוע  אשר<BR>חזה  על־ישראל  בימי<BR>עזיה  מלך־  יהודה<BR>ובימי  ירבעם<BR>בן־יואש  מלך  ישראל<BR>שנתים  לפני  הרעש׃
ויאמר  יהוה  מציון  <BR>ישאג  ומירושלם  יתן<BR>קולו  ואבלו  נאות<BR>הרעים  ויבש  ראש<BR>הכרמל׃
כה  אמר  יהוה  <BR>על־שלשה  פשעי  דמשק<BR>ועל־ארבעה  לא<BR>אשיבנו  על־דושם<BR>בחרצות  הברזל<BR>את־הגלעד׃
ושלחתי  אש  בבית  <BR>חזאל  ואכלה  ארמנות<BR>בן־הדד׃
ושברתי  בריח  דמשק  <BR>והכרתי  יושב<BR>מבקעת־און  ותומך<BR>שבט  מבית  עדן  וגלו<BR>עם־ארם  קירה  אמר<BR>יהוה׃
כה  אמר  יהוה  <BR>על־שלשה  פשעי  עזה<BR>ועל־ארבעה  לא<BR>אשיבנו  על־הגלותם<BR>גלות  שלמה  להסגיר<BR>לאדום׃
ושלחתי  אש  בחומת  <BR>עזה  ואכלה<BR>ארמנתיה׃
והכרתי  יושב  <BR>מאשדוד  ותומך  שבט<BR>מאשקלון  והשיבותי<BR>ידי  על־עקרון<BR>ואבדו  שארית<BR>פלשתים  אמר  אדני<BR>יהוה׃
כה  אמר  יהוה  <BR>על־שלשה  פשעי־צר<BR>ועל־ארבעה  לא<BR>אשיבנו  על־הסגירם<BR>גלות  שלמה  לאדום<BR>ולא  זכרו  ברית<BR>אחים׃
ושלחתי  אש  בחומת  <BR>צר  ואכלה  ארמנתיה׃
כה  אמר  יהוה  <BR>על־שלשה  פשעי  אדום<BR>ועל־ארבעה  לא<BR>אשיבנו  על־רדפו<BR>בחרב  אחיו  ושחת<BR>רחמיו  ויטרף  לעד<BR>אפו  ועברתו  שמרה<BR>נצח׃
ושלחתי  אש  בתימן  <BR>ואכלה  ארמנות<BR>בצרה׃
כה  אמר  יהוה  <BR>על־שלשה  פשעי<BR>בני־עמון<BR>ועל־ארבעה  לא<BR>אשיבנו  על־  בקעם<BR>הרות  הגלעד  למען<BR>הרחיב  את־גבולם׃
והצתי  אש  בחומת  <BR>רבה  ואכלה<BR>ארמנותיה  בתרועה<BR>ביום  מלחמה  בסער<BR>ביום  סופה׃
והלך  מלכם  בגולה  <BR>הוא  ושריו  יחדו<BR>אמר  יהוה׃
