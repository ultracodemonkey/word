שמעו  הדבר  הזה  <BR>פרות  הבשן  אשר  בהר<BR>שמרון  העשקות  דלים<BR>הרצצות  אביונים<BR>האמרת  לאדניהם<BR>הביאה  ונשתה׃
נשבע  אדני  יהוה  <BR>בקדשו  כי  הנה  ימים<BR>באים  עליכם  ונשא<BR>אתכם  בצנות<BR>ואחריתכן  בסירות<BR>דוגה׃
ופרצים  תצאנה  אשה  <BR>נגדה  והשלכתנה<BR>ההרמונה  נאם־יהוה׃
באו  בית־אל  ופשעו  <BR>הגלגל  הרבו  לפשע<BR>והביאו  לבקר<BR>זבחיכם  לשלשת  ימים<BR>מעשרתיכם׃
וקטר  מחמץ  תודה  <BR>וקראו  נדבות<BR>השמיעו  כי  כן<BR>אהבתם  בני  ישראל<BR>נאם  אדני  יהוה׃
וגם־אני  נתתי  לכם  <BR>נקיון  שנים<BR>בכל־עריכם  וחסר<BR>לחם  בכל  מקומתיכם<BR>ולא־שבתם  עדי<BR>נאם־יהוה׃
וגם  אנכי  מנעתי  <BR>מכם  את־הגשם  בעוד<BR>שלשה  חדשים  לקציר<BR>והמטרתי  על־  עיר<BR>אחת  ועל־עיר  אחת<BR>לא  אמטיר  חלקה  אחת<BR>תמטר  וחלקה<BR>אשר־לא־תמטיר  עליה<BR>תיבש׃
ונעו  שתים  שלש  <BR>ערים  אל־עיר  אחת<BR>לשתות  מים  ולא<BR>ישבעו  ולא־שבתם<BR>עדי  נאם־יהוה׃
הכיתי  אתכם  בשדפון  <BR>ובירקון  הרבות<BR>גנותיכם  וכרמיכם<BR>ותאניכם  וזיתיכם<BR>יאכל  הגזם<BR>ולא־שבתם  עדי<BR>נאם־יהוה׃
שלחתי  בכם  דבר  <BR>בדרך  מצרים  הרגתי<BR>בחרב  בחוריכם  עם<BR>שבי  סוסיכם  ואעלה<BR>באש  מחניכם  ובאפכם<BR>ולא־שבתם  עדי<BR>נאם־יהוה׃
הפכתי  בכם  כמהפכת  <BR>אלהים  את־סדם<BR>ואת־עמרה  ותהיו<BR>כאוד  מצל  משרפה<BR>ולא־שבתם  עדי<BR>נאם־יהוה׃
לכן  כה  אעשה־לך  <BR>ישראל  עקב  כי־זאת<BR>אעשה־לך  הכון<BR>לקראת־אלהיך<BR>ישראל׃
כי  הנה  יוצר  הרים  <BR>וברא  רוח  ומגיד<BR>לאדם  מה־שחו  עשה<BR>שחר  עיפה  ודרך<BR>על־במתי  ארץ  יהוה<BR>אלהי־צבאות  שמו׃
