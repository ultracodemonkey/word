ויאמר  יהוה  אל־משה  <BR>בא  אל־פרעה  ואמרת<BR>אליו  כה  אמר  יהוה<BR>שלח  את־  עמי<BR>ויעבדני׃
ואם־מאן  אתה  לשלח  <BR>הנה  אנכי  נגף<BR>את־כל־גבולך<BR>בצפרדעים׃
ושרץ  היאר  צפרדעים  <BR>ועלו  ובאו  בביתך<BR>ובחדר  משכבך<BR>ועל־מטתך  ובבית<BR>עבדיך  ובעמך<BR>ובתנוריך<BR>ובמשארותיך׃
ובכה  ובעמך  <BR>ובכל־עבדיך  יעלו<BR>הצפרדעים׃
ויאמר  יהוה  אל־משה  <BR>אמר  אל־אהרן  נטה<BR>את־ידך  במטך<BR>על־הנהרת  על־<BR>היארים  ועל־האגמים<BR>והעל  את־הצפרדעים<BR>על־ארץ  מצרים׃
ויט  אהרן  את־ידו  <BR>על  מימי  מצרים<BR>ותעל  הצפרדע  ותכס<BR>את־ארץ  מצרים׃
ויעשו־כן  החרטמים  <BR>בלטיהם  ויעלו<BR>את־הצפרדעים<BR>על־ארץ  מצרים׃
ויקרא  פרעה  למשה  <BR>ולאהרן  ויאמר<BR>העתירו  אל־יהוה<BR>ויסר  הצפרדעים<BR>ממני  ומעמי  ואשלחה<BR>את־העם  ויזבחו<BR>ליהוה׃
ויאמר  משה  לפרעה  <BR>התפאר  עלי  למתי<BR>אעתיר  לך  ולעבדיך<BR>ולעמך  להכרית<BR>הצפרדעים  ממך<BR>ומבתיך  רק  ביאר<BR>תשארנה׃
ויאמר  למחר  ויאמר  <BR>כדברך  למען  תדע<BR>כי־אין  כיהוה<BR>אלהינו׃
וסרו  הצפרדעים  ממך  <BR>ומבתיך  ומעבדיך<BR>ומעמך  רק  ביאר<BR>תשארנה׃
ויצא  משה  ואהרן  <BR>מעם  פרעה  ויצעק<BR>משה  אל־יהוה<BR>על־דבר  הצפרדעים<BR>אשר־  שם  לפרעה׃
ויעש  יהוה  כדבר  <BR>משה  וימתו<BR>הצפרדעים  מן־הבתים<BR>מן־החצרת<BR>ומן־השדת׃
ויצברו  אתם  חמרם  <BR>חמרם  ותבאש  הארץ׃
וירא  פרעה  כי  היתה  <BR>הרוחה  והכבד<BR>את־לבו  ולא  שמע<BR>אלהם  כאשר  דבר<BR>יהוה׃
ויאמר  יהוה  אל־משה  <BR>אמר  אל־אהרן  נטה<BR>את־מטך  והך  את־עפר<BR>הארץ  והיה  לכנם<BR>בכל־ארץ  מצרים׃
ויעשו־כן  ויט  אהרן  <BR>את־ידו  במטהו  ויך<BR>את־עפר  הארץ  ותהי<BR>הכנם  באדם  ובבהמה<BR>כל־עפר  הארץ  היה<BR>כנים  בכל־ארץ<BR>מצרים׃
ויעשו־כן  החרטמים  <BR>בלטיהם  להוציא<BR>את־הכנים  ולא  יכלו<BR>ותהי  הכנם  באדם<BR>ובבהמה׃
ויאמרו  החרטמם  <BR>אל־פרעה  אצבע<BR>אלהים  הוא  ויחזק<BR>לב־פרעה  ולא־שמע<BR>אלהם  כאשר  דבר<BR>יהוה׃
ויאמר  יהוה  אל־משה  <BR>השכם  בבקר  והתיצב<BR>לפני  פרעה  הנה<BR>יוצא  המימה  ואמרת<BR>אליו  כה  אמר  יהוה<BR>שלח  עמי  ויעבדני׃
כי  אם־אינך  משלח  <BR>את־עמי  הנני  משליח<BR>בך  ובעבדיך  ובעמך<BR>ובבתיך  את־  הערב<BR>ומלאו  בתי  מצרים<BR>את־הערב  וגם  האדמה<BR>אשר־הם  עליה׃
והפליתי  ביום  ההוא  <BR>את־ארץ  גשן  אשר<BR>עמי  עמד  עליה<BR>לבלתי  היות־שם  ערב<BR>למען  תדע  כי  אני<BR>יהוה  בקרב  הארץ׃
ושמתי  פדת  בין  עמי  <BR>ובין  עמך  למחר<BR>יהיה  האת  הזה׃
ויעש  יהוה  כן  ויבא  <BR>ערב  כבד  ביתה  פרעה<BR>ובית  עבדיו<BR>ובכל־ארץ  מצרים<BR>תשחת  הארץ  מפני<BR>הערב׃
ויקרא  פרעה  אל־משה  <BR>ולאהרן  ויאמר  לכו<BR>זבחו  לאלהיכם<BR>בארץ׃
ויאמר  משה  לא  נכון  <BR>לעשות  כן  כי  תועבת<BR>מצרים  נזבח  ליהוה<BR>אלהינו  הן  נזבח<BR>את־תועבת  מצרים<BR>לעיניהם  ולא<BR>יסקלנו׃
דרך  שלשת  ימים  נלך  <BR>במדבר  וזבחנו<BR>ליהוה  אלהינו  כאשר<BR>יאמר  אלינו׃
ויאמר  פרעה  אנכי  <BR>אשלח  אתכם  וזבחתם<BR>ליהוה  אלהיכם<BR>במדבר  רק  הרחק<BR>לא־תרחיקו  ללכת<BR>העתירו  בעדי׃
ויאמר  משה  הנה  <BR>אנכי  יוצא  מעמך<BR>והעתרתי  אל־יהוה<BR>וסר  הערב  מפרעה<BR>מעבדיו  ומעמו  מחר<BR>רק  אל־יסף  פרעה<BR>התל  לבלתי  שלח<BR>את־העם  לזבח<BR>ליהוה׃
ויצא  משה  מעם  פרעה  <BR>ויעתר  אל־יהוה׃
ויעש  יהוה  כדבר  <BR>משה  ויסר  הערב<BR>מפרעה  מעבדיו<BR>ומעמו  לא  נשאר<BR>אחד׃
ויכבד  פרעה  את־לבו  <BR>גם  בפעם  הזאת  ולא<BR>שלח  את־העם׃
