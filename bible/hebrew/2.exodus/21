ואלה  המשפטים  אשר  <BR>תשים  לפניהם׃
כי  תקנה  עבד  עברי  <BR>שש  שנים  יעבד<BR>ובשבעת  יצא  לחפשי<BR>חנם׃
אם־בגפו  יבא  בגפו  <BR>יצא  אם־בעל  אשה<BR>הוא  ויצאה  אשתו<BR>עמו׃
אם־אדניו  יתן־לו  <BR>אשה  וילדה־לו  בנים<BR>או  בנות  האשה<BR>וילדיה  תהיה<BR>לאדניה  והוא  יצא<BR>בגפו׃
ואם־אמר  יאמר  העבד  <BR>אהבתי  את־אדני<BR>את־אשתי  ואת־בני<BR>לא  אצא  חפשי׃
והגישו  אדניו  <BR>אל־האלהים  והגישו<BR>אל־הדלת  או<BR>אל־המזוזה  ורצע<BR>אדניו  את־אזנו<BR>במרצע  ועבדו  לעלם׃
וכי־ימכר  איש  <BR>את־בתו  לאמה  לא<BR>תצא  כצאת  העבדים׃
אם־רעה  בעיני  <BR>אדניה  אשר־לא  יעדה<BR>והפדה  לעם  נכרי<BR>לא־ימשל  למכרה<BR>בבגדו־בה׃
ואם־לבנו  ייעדנה  <BR>כמשפט  הבנות<BR>יעשה־לה׃
אם־אחרת  יקח־לו  <BR>שארה  כסותה  וענתה<BR>לא  יגרע׃
ואם־שלש־אלה  לא  <BR>יעשה  לה  ויצאה  חנם<BR>אין  כסף׃
מכה  איש  ומת  מות  <BR>יומת׃
ואשר  לא  צדה  <BR>והאלהים  אנה  לידו<BR>ושמתי  לך  מקום  אשר<BR>ינוס  שמה׃
וכי־יזד  איש  <BR>על־רעהו  להרגו<BR>בערמה  מעם  מזבחי<BR>תקחנו  למות׃
ומכה  אביו  ואמו  <BR>מות  יומת׃
וגנב  איש  ומכרו  <BR>ונמצא  בידו  מות<BR>יומת׃
ומקלל  אביו  ואמו  <BR>מות  יומת׃
וכי־יריבן  אנשים  <BR>והכה־איש  את־רעהו<BR>באבן  או  באגרף  ולא<BR>ימות  ונפל  למשכב׃
אם־יקום  והתהלך  <BR>בחוץ  על־משענתו<BR>ונקה  המכה  רק  שבתו<BR>יתן  ורפא  ירפא׃
וכי־יכה  איש  <BR>את־עבדו  או<BR>את־אמתו  בשבט  ומת<BR>תחת  ידו  נקם  ינקם׃
אך  אם־יום  או  <BR>יומים  יעמד  לא  יקם<BR>כי  כספו  הוא׃
וכי־ינצו  אנשים  <BR>ונגפו  אשה  הרה<BR>ויצאו  ילדיה  ולא<BR>יהיה  אסון  ענוש<BR>יענש  כאשר  ישית<BR>עליו  בעל  האשה<BR>ונתן  בפללים׃
ואם־אסון  יהיה  <BR>ונתתה  נפש  תחת<BR>נפש׃
עין  תחת  עין  שן  <BR>תחת  שן  יד  תחת  יד<BR>רגל  תחת  רגל׃
כויה  תחת  כויה  פצע  <BR>תחת  פצע  חבורה  תחת<BR>חבורה׃
וכי־יכה  איש  <BR>את־עין  עבדו<BR>או־את־עין  אמתו<BR>ושחתה  לחפשי<BR>ישלחנו  תחת  עינו׃
ואם־שן  עבדו  או־שן  <BR>אמתו  יפיל  לחפשי<BR>ישלחנו  תחת  שנו׃
וכי־יגח  שור  <BR>את־איש  או  את־אשה<BR>ומת  סקול  יסקל<BR>השור  ולא  יאכל  את־<BR>בשרו  ובעל  השור<BR>נקי׃
ואם  שור  נגח  הוא  <BR>מתמל  שלשם  והועד<BR>בבעליו  ולא  ישמרנו<BR>והמית  איש  או  אשה<BR>השור  יסקל<BR>וגם־בעליו  יומת׃
אם־כפר  יושת  עליו  <BR>ונתן  פדין  נפשו<BR>ככל  אשר־יושת<BR>עליו׃
או־בן  יגח  או־בת  <BR>יגח  כמשפט  הזה<BR>יעשה  לו׃
אם־עבד  יגח  השור  <BR>או  אמה  כסף  שלשים<BR>שקלים  יתן  לאדניו<BR>והשור  יסקל׃
וכי־יפתח  איש  בור  <BR>או  כי־יכרה  איש  בר<BR>ולא  יכסנו<BR>ונפל־שמה  שור  או<BR>חמור׃
בעל  הבור  ישלם  כסף  <BR>ישיב  לבעליו  והמת<BR>יהיה־לו׃
וכי־יגף  שור־איש  <BR>את־שור  רעהו  ומת<BR>ומכרו  את־השור  החי<BR>וחצו  את־  כספו  וגם<BR>את־המת  יחצון׃
או  נודע  כי  שור  <BR>נגח  הוא  מתמול<BR>שלשם  ולא  ישמרנו<BR>בעליו  שלם  ישלם<BR>שור  תחת  השור  והמת<BR>יהיה־לו׃
