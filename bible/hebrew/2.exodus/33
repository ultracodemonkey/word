וידבר  יהוה  אל־משה  <BR>לך  עלה  מזה  אתה<BR>והעם  אשר  העלית<BR>מארץ  מצרים  אל־<BR>הארץ  אשר  נשבעתי<BR>לאברהם  ליצחק<BR>וליעקב  לאמר  לזרעך<BR>אתננה׃
ושלחתי  לפניך  מלאך  <BR>וגרשתי  את־הכנעני<BR>האמרי  והחתי<BR>והפרזי  החוי<BR>והיבוסי׃
אל־ארץ  זבת  חלב  <BR>ודבש  כי  לא  אעלה<BR>בקרבך  כי<BR>עם־קשה־ערף  אתה<BR>פן־  אכלך  בדרך׃
וישמע  העם  את־הדבר  <BR>הרע  הזה  ויתאבלו<BR>ולא־שתו  איש  עדיו<BR>עליו׃
ויאמר  יהוה  אל־משה  <BR>אמר  אל־בני־ישראל<BR>אתם  עם־קשה־ערף<BR>רגע  אחד  אעלה<BR>בקרבך  וכליתיך<BR>ועתה  הורד  עדיך<BR>מעליך  ואדעה  מה<BR>אעשה־לך׃
ויתנצלו  בני־ישראל  <BR>את־עדים  מהר  חורב׃
ומשה  יקח  את־האהל  <BR>ונטה־לו  מחוץ<BR>למחנה  הרחק<BR>מן־המחנה  וקרא  לו<BR>אהל  מועד  והיה<BR>כל־מבקש  יהוה  יצא<BR>אל־אהל  מועד  אשר<BR>מחוץ  למחנה׃
והיה  כצאת  משה  <BR>אל־האהל  יקומו<BR>כל־העם  ונצבו  איש<BR>פתח  אהלו  והביטו<BR>אחרי  משה  עד־באו<BR>האהלה׃
והיה  כבא  משה  <BR>האהלה  ירד  עמוד<BR>הענן  ועמד  פתח<BR>האהל  ודבר  עם־משה׃
וראה  כל־העם  <BR>את־עמוד  הענן  עמד<BR>פתח  האהל  וקם<BR>כל־העם  והשתחוו<BR>איש  פתח  אהלו׃
ודבר  יהוה  אל־משה  <BR>פנים  אל־פנים  כאשר<BR>ידבר  איש  אל־רעהו<BR>ושב  אל־  המחנה<BR>ומשרתו  יהושע<BR>בן־נון  נער  לא<BR>ימיש  מתוך  האהל׃
ויאמר  משה  אל־יהוה  <BR>ראה  אתה  אמר  אלי<BR>העל  את־העם  הזה<BR>ואתה  לא  הודעתני<BR>את  אשר־תשלח  עמי<BR>ואתה  אמרת  ידעתיך<BR>בשם  וגם־מצאת  חן<BR>בעיני׃
ועתה  אם־נא  מצאתי  <BR>חן  בעיניך  הודעני<BR>נא  את־דרכך  ואדעך<BR>למען  אמצא־  חן<BR>בעיניך  וראה  כי<BR>עמך  הגוי  הזה׃
ויאמר  פני  ילכו  <BR>והנחתי  לך׃
ויאמר  אליו  אם־אין  <BR>פניך  הלכים<BR>אל־תעלנו  מזה׃
ובמה  יודע  אפוא  <BR>כי־מצאתי  חן<BR>בעיניך  אני  ועמך<BR>הלוא  בלכתך  עמנו<BR>ונפלינו  אני  ועמך<BR>מכל־העם  אשר<BR>על־פני  האדמה׃
ויאמר  יהוה  אל־משה  <BR>גם  את־הדבר  הזה<BR>אשר  דברת  אעשה<BR>כי־מצאת  חן  בעיני<BR>ואדעך  בשם׃
ויאמר  הראני  נא  <BR>את־כבדך׃
ויאמר  אני  אעביר  <BR>כל־טובי  על־פניך<BR>וקראתי  בשם  יהוה<BR>לפניך  וחנתי<BR>את־אשר  אחן  ורחמתי<BR>את־אשר  ארחם׃
ויאמר  לא  תוכל  <BR>לראת  את־פני  כי<BR>לא־יראני  האדם<BR>וחי׃
ויאמר  יהוה  הנה  <BR>מקום  אתי  ונצבת<BR>על־הצור׃
והיה  בעבר  כבדי  <BR>ושמתיך  בנקרת  הצור<BR>ושכתי  כפי  עליך<BR>עד־עברי׃
והסרתי  את־כפי  <BR>וראית  את־אחרי<BR>ופני  לא  יראו׃
