ועשה  בצלאל  <BR>ואהליאב  וכל  איש<BR>חכם־לב  אשר  נתן<BR>יהוה  חכמה  ותבונה<BR>בהמה  לדעת  לעשת<BR>את־כל־מלאכת  עבדת<BR>הקדש  לכל  אשר־צוה<BR>יהוה׃
ויקרא  משה  <BR>אל־בצלאל<BR>ואל־אהליאב  ואל<BR>כל־איש  חכם־לב  אשר<BR>נתן  יהוה  חכמה<BR>בלבו  כל  אשר  נשאו<BR>לבו  לקרבה<BR>אל־המלאכה  לעשת<BR>אתה׃
ויקחו  מלפני  משה  <BR>את  כל־התרומה  אשר<BR>הביאו  בני  ישראל<BR>למלאכת  עבדת  הקדש<BR>לעשת  אתה  והם<BR>הביאו  אליו  עוד<BR>נדבה  בבקר  בבקר׃
ויבאו  כל־החכמים  <BR>העשים  את  כל־מלאכת<BR>הקדש  איש־איש<BR>ממלאכתו  אשר־  המה<BR>עשים׃
ויאמרו  אל־משה  <BR>לאמר  מרבים  העם<BR>להביא  מדי  העבדה<BR>למלאכה  אשר־צוה<BR>יהוה  לעשת  אתה׃
ויצו  משה  ויעבירו  <BR>קול  במחנה  לאמר<BR>איש  ואשה<BR>אל־יעשו־עוד  מלאכה<BR>לתרומת  הקדש  ויכלא<BR>העם  מהביא׃
והמלאכה  היתה  דים  <BR>לכל־המלאכה  לעשות<BR>אתה  והותר׃
ויעשו  כל־חכם־לב  <BR>בעשי  המלאכה<BR>את־המשכן  עשר<BR>יריעת  שש  משזר<BR>ותכלת  וארגמן<BR>ותולעת  שני  כרבים<BR>מעשה  חשב  עשה  אתם׃
ארך  היריעה  האחת  <BR>שמנה  ועשרים  באמה<BR>ורחב  ארבע  באמה<BR>היריעה  האחת  מדה<BR>אחת  לכל־היריעת׃
ויחבר  את־חמש  <BR>היריעת  אחת  אל־אחת<BR>וחמש  יריעת  חבר<BR>אחת  אל־אחת׃
ויעש  ללאת  תכלת  על  <BR>שפת  היריעה  האחת<BR>מקצה  במחברת  כן<BR>עשה  בשפת  היריעה<BR>הקיצונה  במחברת<BR>השנית׃
חמשים  ללאת  עשה  <BR>ביריעה  האחת<BR>וחמשים  ללאת  עשה<BR>בקצה  היריעה  אשר<BR>במחברת  השנית<BR>מקבילת  הללאת  אחת<BR>אל־אחת׃
ויעש  חמשים  קרסי  <BR>זהב  ויחבר<BR>את־היריעת  אחת<BR>אל־אחת  בקרסים<BR>ויהי  המשכן  אחד׃
ויעש  יריעת  עזים  <BR>לאהל  על־המשכן<BR>עשתי־עשרה  יריעת<BR>עשה  אתם׃
ארך  היריעה  האחת  <BR>שלשים  באמה  וארבע<BR>אמות  רחב  היריעה<BR>האחת  מדה  אחת<BR>לעשתי  עשרה  יריעת׃
ויחבר  את־חמש  <BR>היריעת  לבד  ואת־שש<BR>היריעת  לבד׃
ויעש  ללאת  חמשים  <BR>על  שפת  היריעה<BR>הקיצנה  במחברת<BR>וחמשים  ללאת  עשה<BR>על־שפת  היריעה<BR>החברת  השנית׃
ויעש  קרסי  נחשת  <BR>חמשים  לחבר<BR>את־האהל  להית  אחד׃
ויעש  מכסה  לאהל  <BR>ערת  אילם  מאדמים<BR>ומכסה  ערת  תחשים<BR>מלמעלה׃
ויעש  את־הקרשים  <BR>למשכן  עצי  שטים<BR>עמדים׃
עשר  אמת  ארך  הקרש  <BR>ואמה  וחצי  האמה<BR>רחב  הקרש  האחד׃
שתי  ידת  לקרש  האחד  <BR>משלבת  אחת  אל־אחת<BR>כן  עשה  לכל  קרשי<BR>המשכן׃
ויעש  את־הקרשים  <BR>למשכן  עשרים  קרשים<BR>לפאת  נגב  תימנה׃
וארבעים  אדני־כסף  <BR>עשה  תחת  עשרים<BR>הקרשים  שני  אדנים<BR>תחת־הקרש  האחד<BR>לשתי  ידתיו  ושני<BR>אדנים  תחת־הקרש<BR>האחד  לשתי  ידתיו׃
ולצלע  המשכן  השנית  <BR>לפאת  צפון  עשה<BR>עשרים  קרשים׃
וארבעים  אדניהם  <BR>כסף  שני  אדנים  תחת<BR>הקרש  האחד  ושני<BR>אדנים  תחת  הקרש<BR>האחד׃
ולירכתי  המשכן  ימה  <BR>עשה  ששה  קרשים׃
ושני  קרשים  עשה  <BR>למקצעת  המשכן<BR>בירכתים׃
והיו  תואמם  מלמטה  <BR>ויחדו  יהיו  תמים<BR>אל־ראשו  אל־הטבעת<BR>האחת  כן  עשה<BR>לשניהם  לשני<BR>המקצעת׃
והיו  שמנה  קרשים  <BR>ואדניהם  כסף  ששה<BR>עשר  אדנים  שני<BR>אדנים  שני  אדנים<BR>תחת  הקרש  האחד׃
ויעש  בריחי  עצי  <BR>שטים  חמשה  לקרשי<BR>צלע־המשכן  האחת׃
וחמשה  בריחם  לקרשי  <BR>צלע־המשכן  השנית<BR>וחמשה  בריחם  לקרשי<BR>המשכן  לירכתים<BR>ימה׃
ויעש  את־הבריח  <BR>התיכן  לברח  בתוך<BR>הקרשים  מן־הקצה<BR>אל־הקצה׃
ואת־הקרשים  צפה  <BR>זהב  ואת־טבעתם  עשה<BR>זהב  בתים  לבריחם<BR>ויצף  את־  הבריחם<BR>זהב׃
ויעש  את־הפרכת  <BR>תכלת  וארגמן<BR>ותולעת  שני  ושש<BR>משזר  מעשה  חשב  עשה<BR>אתה  כרבים׃
ויעש  לה  ארבעה  <BR>עמודי  שטים  ויצפם<BR>זהב  וויהם  זהב<BR>ויצק  להם  ארבעה<BR>אדני־כסף׃
ויעש  מסך  לפתח  <BR>האהל  תכלת  וארגמן<BR>ותולעת  שני  ושש<BR>משזר  מעשה  רקם׃
ואת־עמודיו  חמשה  <BR>ואת־וויהם  וצפה<BR>ראשיהם  וחשקיהם<BR>זהב  ואדניהם  חמשה<BR>נחשת׃
