כי  יגנב־איש  שור  <BR>או־שה  וטבחו  או<BR>מכרו  חמשה  בקר<BR>ישלם  תחת  השור<BR>וארבע־צאן  תחת<BR>השה׃
אם־במחתרת  ימצא  <BR>הגנב  והכה  ומת  אין<BR>לו  דמים׃
אם־זרחה  השמש  עליו  <BR>דמים  לו  שלם  ישלם<BR>אם־אין  לו  ונמכר<BR>בגנבתו׃
אם־המצא  תמצא  בידו  <BR>הגנבה  משור<BR>עד־חמור  עד־שה<BR>חיים  שנים  ישלם׃
כי  יבער־איש  שדה  <BR>או־כרם  ושלח<BR>את־בעירה  ובער<BR>בשדה  אחר  מיטב<BR>שדהו  ומיטב  כרמו<BR>ישלם׃
כי־תצא  אש  ומצאה  <BR>קצים  ונאכל  גדיש<BR>או  הקמה  או  השדה<BR>שלם  ישלם  המבער<BR>את־הבערה׃
כי־יתן  איש  <BR>אל־רעהו  כסף<BR>או־כלים  לשמר  וגנב<BR>מבית  האיש  אם־ימצא<BR>הגנב  ישלם  שנים׃
אם־לא  ימצא  הגנב  <BR>ונקרב  בעל־הבית<BR>אל־האלהים  אם־לא<BR>שלח  ידו  במלאכת<BR>רעהו׃
על־כל־דבר־פשע  <BR>על־שור  על־חמור<BR>על־שה  על־שלמה<BR>על־כל־אבדה  אשר<BR>יאמר  כי־הוא  זה  עד<BR>האלהים  יבא<BR>דבר־שניהם  אשר<BR>ירשיען  אלהים  ישלם<BR>שנים  לרעהו׃
כי־יתן  איש  <BR>אל־רעהו  חמור<BR>או־שור  או־שה<BR>וכל־בהמה  לשמר  ומת<BR>או־  נשבר  או־נשבה<BR>אין  ראה׃
שבעת  יהוה  תהיה  <BR>בין  שניהם  אם־לא<BR>שלח  ידו  במלאכת<BR>רעהו  ולקח  בעליו<BR>ולא  ישלם׃
ואם־גנב  יגנב  מעמו  <BR>ישלם  לבעליו׃
אם־טרף  יטרף  יבאהו  <BR>עד  הטרפה  לא  ישלם׃
וכי־ישאל  איש  מעם  <BR>רעהו  ונשבר  או־מת<BR>בעליו  אין־עמו  שלם<BR>ישלם׃
אם־בעליו  עמו  לא  <BR>ישלם  אם־שכיר  הוא<BR>בא  בשכרו׃
וכי־יפתה  איש  <BR>בתולה  אשר  לא־ארשה<BR>ושכב  עמה  מהר<BR>ימהרנה  לו  לאשה׃
אם־מאן  ימאן  אביה  <BR>לתתה  לו  כסף  ישקל<BR>כמהר  הבתולת׃
מכשפה  לא  תחיה׃  
כל־שכב  עם־בהמה  <BR>מות  יומת׃
זבח  לאלהים  יחרם  <BR>בלתי  ליהוה  לבדו׃
וגר  לא־תונה  ולא  <BR>תלחצנו  כי־גרים<BR>הייתם  בארץ  מצרים׃
כל־אלמנה  ויתום  לא  <BR>תענון׃
אם־ענה  תענה  אתו  <BR>כי  אם־צעק  יצעק<BR>אלי  שמע  אשמע<BR>צעקתו׃
וחרה  אפי  והרגתי  <BR>אתכם  בחרב  והיו<BR>נשיכם  אלמנות<BR>ובניכם  יתמים׃
אם־כסף  תלוה  <BR>את־עמי  את־העני<BR>עמך  לא־תהיה  לו<BR>כנשה  לא־תשימון<BR>עליו  נשך׃
אם־חבל  תחבל  שלמת  <BR>רעך  עד־בא  השמש<BR>תשיבנו  לו׃
כי  הוא  כסותה  לבדה  <BR>הוא  שמלתו  לערו<BR>במה  ישכב  והיה<BR>כי־יצעק  אלי<BR>ושמעתי  כי־חנון<BR>אני׃
אלהים  לא  תקלל  <BR>ונשיא  בעמך  לא<BR>תאר׃
מלאתך  ודמעך  לא  <BR>תאחר  בכור  בניך<BR>תתן־לי׃
כן־תעשה  לשרך  <BR>לצאנך  שבעת  ימים<BR>יהיה  עם־אמו  ביום<BR>השמיני  תתנו־  לי׃
ואנשי־קדש  תהיון  <BR>לי  ובשר  בשדה  טרפה<BR>לא  תאכלו  לכלב<BR>תשלכון  אתו׃
