אז  ישיר־משה  ובני  <BR>ישראל  את־השירה<BR>הזאת  ליהוה  ויאמרו<BR>לאמר  אשירה  ליהוה<BR>כי־גאה  גאה  סוס<BR>ורכבו  רמה  בים׃
עזי  וזמרת  יה  <BR>ויהי־לי  לישועה  זה<BR>אלי  ואנוהו  אלהי<BR>אבי  וארממנהו׃
יהוה  איש  מלחמה  <BR>יהוה  שמו׃
מרכבת  פרעה  וחילו  <BR>ירה  בים  ומבחר<BR>שלשיו  טבעו<BR>בים־סוף׃
תהמת  יכסימו  ירדו  <BR>במצולת  כמו־אבן׃
ימינך  יהוה  נאדרי  <BR>בכח  ימינך  יהוה<BR>תרעץ  אויב׃
וברב  גאונך  תהרס  <BR>קמיך  תשלח  חרנך<BR>יאכלמו  כקש׃
וברוח  אפיך  נערמו  <BR>מים  נצבו  כמו־נד<BR>נזלים  קפאו  תהמת<BR>בלב־ים׃
אמר  אויב  ארדף  <BR>אשיג  אחלק  שלל<BR>תמלאמו  נפשי  אריק<BR>חרבי  תורישמו  ידי׃
נשפת  ברוחך  כסמו  <BR>ים  צללו  כעופרת<BR>במים  אדירים׃
מי־כמכה  באלם  יהוה  <BR>מי  כמכה  נאדר  בקדש<BR>נורא  תהלת  עשה<BR>פלא׃
נטית  ימינך  תבלעמו  <BR>ארץ׃
נחית  בחסדך  עם־זו  <BR>גאלת  נהלת  בעזך<BR>אל־נוה  קדשך׃
שמעו  עמים  ירגזון  <BR>חיל  אחז  ישבי<BR>פלשת׃
אז  נבהלו  אלופי  <BR>אדום  אילי  מואב<BR>יאחזמו  רעד  נמגו<BR>כל  ישבי  כנען׃
תפל  עליהם  אימתה  <BR>ופחד  בגדל  זרועך<BR>ידמו  כאבן  עד־יעבר<BR>עמך  יהוה  עד־יעבר<BR>עם־זו  קנית׃
תבאמו  ותטעמו  בהר  <BR>נחלתך  מכון  לשבתך<BR>פעלת  יהוה  מקדש<BR>אדני  כוננו  ידיך׃
יהוה  ימלך  לעלם  <BR>ועד׃
כי  בא  סוס  פרעה  <BR>ברכבו  ובפרשיו  בים<BR>וישב  יהוה  עלהם<BR>את־מי  הים  ובני<BR>ישראל  הלכו  ביבשה<BR>בתוך  הים׃
ותקח  מרים  הנביאה  <BR>אחות  אהרן  את־התף<BR>בידה  ותצאן<BR>כל־הנשים  אחריה<BR>בתפים  ובמחלת׃
ותען  להם  מרים  <BR>שירו  ליהוה  כי־גאה<BR>גאה  סוס  ורכבו  רמה<BR>בים׃
ויסע  משה  את־ישראל  <BR>מים־סוף  ויצאו<BR>אל־מדבר־שור  וילכו<BR>שלשת־ימים  במדבר<BR>ולא־מצאו  מים׃
ויבאו  מרתה  ולא  <BR>יכלו  לשתת  מים<BR>ממרה  כי  מרים  הם<BR>על־כן  קרא־שמה<BR>מרה׃
וילנו  העם  על־משה  <BR>לאמר  מה־נשתה׃
ויצעק  אל־יהוה  <BR>ויורהו  יהוה  עץ<BR>וישלך  אל־המים<BR>וימתקו  המים  שם  שם<BR>לו  חק  ומשפט  ושם<BR>נסהו׃
ויאמר  אם־שמוע  <BR>תשמע  לקול  יהוה<BR>אלהיך  והישר<BR>בעיניו  תעשה<BR>והאזנת  למצותיו<BR>ושמרת  כל־חקיו<BR>כל־המחלה  אשר־שמתי<BR>במצרים  לא־אשים<BR>עליך  כי  אני  יהוה<BR>רפאך׃
ויבאו  אילמה  ושם  <BR>שתים  עשרה  עינת<BR>מים  ושבעים  תמרים<BR>ויחנו־שם  על־<BR>המים׃
