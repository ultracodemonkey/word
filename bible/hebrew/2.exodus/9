ויאמר  יהוה  אל־משה  <BR>בא  אל־פרעה  ודברת<BR>אליו  כה־אמר  יהוה<BR>אלהי  העברים  שלח<BR>את־עמי  ויעבדני׃
כי  אם־מאן  אתה  <BR>לשלח  ועודך  מחזיק<BR>בם׃
הנה  יד־יהוה  הויה  <BR>במקנך  אשר  בשדה<BR>בסוסים  בחמרים<BR>בגמלים  בבקר  ובצאן<BR>דבר  כבד  מאד׃
והפלה  יהוה  בין  <BR>מקנה  ישראל  ובין<BR>מקנה  מצרים  ולא<BR>ימות  מכל־לבני<BR>ישראל  דבר׃
וישם  יהוה  מועד  <BR>לאמר  מחר  יעשה<BR>יהוה  הדבר  הזה<BR>בארץ׃
ויעש  יהוה  את־הדבר  <BR>הזה  ממחרת  וימת  כל<BR>מקנה  מצרים  וממקנה<BR>בני־  ישראל  לא־מת<BR>אחד׃
וישלח  פרעה  והנה  <BR>לא־מת  ממקנה  ישראל<BR>עד־אחד  ויכבד  לב<BR>פרעה  ולא  שלח<BR>את־העם׃
ויאמר  יהוה  אל־משה  <BR>ואל־אהרן  קחו  לכם<BR>מלא  חפניכם  פיח<BR>כבשן  וזרקו  משה<BR>השמימה  לעיני<BR>פרעה׃
והיה  לאבק  על  <BR>כל־ארץ  מצרים  והיה<BR>על־האדם  ועל־הבהמה<BR>לשחין  פרח  אבעבעת<BR>בכל־ארץ  מצרים׃
ויקחו  את־פיח  <BR>הכבשן  ויעמדו  לפני<BR>פרעה  ויזרק  אתו<BR>משה  השמימה  ויהי<BR>שחין  אבעבעת  פרח<BR>באדם  ובבהמה׃
ולא־יכלו  החרטמים  <BR>לעמד  לפני  משה<BR>מפני  השחין  כי־היה<BR>השחין  בחרטמם<BR>ובכל־מצרים׃
ויחזק  יהוה  את־לב  <BR>פרעה  ולא  שמע  אלהם<BR>כאשר  דבר  יהוה<BR>אל־משה׃
ויאמר  יהוה  אל־משה  <BR>השכם  בבקר  והתיצב<BR>לפני  פרעה  ואמרת<BR>אליו  כה־  אמר  יהוה<BR>אלהי  העברים  שלח<BR>את־עמי  ויעבדני׃
כי  בפעם  הזאת  אני  <BR>שלח  את־כל־מגפתי<BR>אל־לבך  ובעבדיך<BR>ובעמך  בעבור  תדע<BR>כי  אין  כמני<BR>בכל־הארץ׃
כי  עתה  שלחתי  <BR>את־ידי  ואך  אותך<BR>ואת־עמך  בדבר<BR>ותכחד  מן־הארץ׃
ואולם  בעבור  זאת  <BR>העמדתיך  בעבור<BR>הראתך  את־כחי<BR>ולמען  ספר  שמי<BR>בכל־  הארץ׃
עודך  מסתולל  בעמי  <BR>לבלתי  שלחם׃
הנני  ממטיר  כעת  <BR>מחר  ברד  כבד  מאד<BR>אשר  לא־היה  כמהו<BR>במצרים  למן־  היום<BR>הוסדה  ועד־עתה׃
ועתה  שלח  העז  <BR>את־מקנך  ואת<BR>כל־אשר  לך  בשדה<BR>כל־האדם  והבהמה<BR>אשר־  ימצא  בשדה<BR>ולא  יאסף  הביתה<BR>וירד  עלהם  הברד<BR>ומתו׃
הירא  את־דבר  יהוה  <BR>מעבדי  פרעה  הניס<BR>את־עבדיו<BR>ואת־מקנהו  אל־<BR>הבתים׃
ואשר  לא־שם  לבו  <BR>אל־דבר  יהוה  ויעזב<BR>את־עבדיו<BR>ואת־מקנהו  בשדה׃
ויאמר  יהוה  אל־משה  <BR>נטה  את־ידך<BR>על־השמים  ויהי  ברד<BR>בכל־ארץ  מצרים<BR>על־האדם  ועל־הבהמה<BR>ועל  כל־עשב  השדה<BR>בארץ  מצרים׃
ויט  משה  את־מטהו  <BR>על־השמים  ויהוה<BR>נתן  קלת  וברד<BR>ותהלך  אש  ארצה<BR>וימטר  יהוה  ברד<BR>על־ארץ  מצרים׃
ויהי  ברד  ואש  <BR>מתלקחת  בתוך  הברד<BR>כבד  מאד  אשר<BR>לא־היה  כמהו  בכל־<BR>ארץ  מצרים  מאז<BR>היתה  לגוי׃
ויך  הברד  בכל־ארץ  <BR>מצרים  את  כל־אשר<BR>בשדה  מאדם<BR>ועד־בהמה  ואת  כל־<BR>עשב  השדה  הכה  הברד<BR>ואת־כל־עץ  השדה<BR>שבר׃
רק  בארץ  גשן  <BR>אשר־שם  בני  ישראל<BR>לא  היה  ברד׃
וישלח  פרעה  ויקרא  <BR>למשה  ולאהרן  ויאמר<BR>אלהם  חטאתי  הפעם<BR>יהוה  הצדיק  ואני<BR>ועמי  הרשעים׃
העתירו  אל־יהוה  <BR>ורב  מהית  קלת<BR>אלהים  וברד  ואשלחה<BR>אתכם  ולא  תספון<BR>לעמד׃
ויאמר  אליו  משה  <BR>כצאתי  את־העיר<BR>אפרש  את־כפי<BR>אל־יהוה  הקלות<BR>יחדלון  והברד  לא<BR>יהיה־עוד  למען  תדע<BR>כי  ליהוה  הארץ׃
ואתה  ועבדיך  ידעתי  <BR>כי  טרם  תיראון<BR>מפני  יהוה  אלהים׃
והפשתה  והשערה  <BR>נכתה  כי  השערה<BR>אביב  והפשתה  גבעל׃
והחטה  והכסמת  לא  <BR>נכו  כי  אפילת  הנה׃
ויצא  משה  מעם  פרעה  <BR>את־העיר  ויפרש<BR>כפיו  אל־יהוה<BR>ויחדלו  הקלות<BR>והברד  ומטר  לא־נתך<BR>ארצה׃
וירא  פרעה  כי־חדל  <BR>המטר  והברד  והקלת<BR>ויסף  לחטא  ויכבד<BR>לבו  הוא  ועבדיו׃
ויחזק  לב  פרעה  ולא  <BR>שלח  את־בני  ישראל<BR>כאשר  דבר  יהוה<BR>ביד־משה׃
