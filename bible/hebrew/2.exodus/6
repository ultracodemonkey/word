ויאמר  יהוה  אל־משה  <BR>עתה  תראה  אשר  אעשה<BR>לפרעה  כי  ביד  חזקה<BR>ישלחם  וביד  חזקה<BR>יגרשם  מארצו׃
וידבר  אלהים  <BR>אל־משה  ויאמר  אליו<BR>אני  יהוה׃
וארא  אל־אברהם  <BR>אל־יצחק  ואל־יעקב<BR>באל  שדי  ושמי  יהוה<BR>לא  נודעתי  להם׃
וגם  הקמתי  <BR>את־בריתי  אתם  לתת<BR>להם  את־ארץ  כנען<BR>את  ארץ  מגריהם<BR>אשר־  גרו  בה׃
וגם  אני  שמעתי  <BR>את־נאקת  בני  ישראל<BR>אשר  מצרים  מעבדים<BR>אתם  ואזכר  את־<BR>בריתי׃
לכן  אמר  <BR>לבני־ישראל  אני<BR>יהוה  והוצאתי  אתכם<BR>מתחת  סבלת  מצרים<BR>והצלתי  אתכם<BR>מעבדתם  וגאלתי<BR>אתכם  בזרוע  נטויה<BR>ובשפטים  גדלים׃
ולקחתי  אתכם  לי  <BR>לעם  והייתי  לכם<BR>לאלהים  וידעתם  כי<BR>אני  יהוה  אלהיכם<BR>המוציא  אתכם  מתחת<BR>סבלות  מצרים׃
והבאתי  אתכם  <BR>אל־הארץ  אשר  נשאתי<BR>את־ידי  לתת  אתה<BR>לאברהם  ליצחק<BR>וליעקב  ונתתי  אתה<BR>לכם  מורשה  אני<BR>יהוה׃
וידבר  משה  כן  <BR>אל־בני  ישראל  ולא<BR>שמעו  אל־משה  מקצר<BR>רוח  ומעבדה  קשה׃
וידבר  יהוה  אל־משה  <BR>לאמר׃
בא  דבר  אל־פרעה  <BR>מלך  מצרים  וישלח<BR>את־בני־ישראל<BR>מארצו׃
וידבר  משה  לפני  <BR>יהוה  לאמר  הן<BR>בני־ישראל  לא־שמעו<BR>אלי  ואיך  ישמעני<BR>פרעה  ואני  ערל<BR>שפתים׃
וידבר  יהוה  אל־משה  <BR>ואל־אהרן  ויצום<BR>אל־בני  ישראל<BR>ואל־פרעה  מלך<BR>מצרים  להוציא<BR>את־בני־ישראל  מארץ<BR>מצרים׃
אלה  ראשי  בית־אבתם  <BR>בני  ראובן  בכר<BR>ישראל  חנוך  ופלוא<BR>חצרן  וכרמי  אלה<BR>משפחת  ראובן׃
ובני  שמעון  ימואל  <BR>וימין  ואהד  ויכין<BR>וצחר  ושאול<BR>בן־הכנענית  אלה<BR>משפחת  שמעון׃
ואלה  שמות  בני־לוי  <BR>לתלדתם  גרשון  וקהת<BR>ומררי  ושני  חיי<BR>לוי  שבע  ושלשים<BR>ומאת  שנה׃
בני  גרשון  לבני  <BR>ושמעי  למשפחתם׃
ובני  קהת  עמרם  <BR>ויצהר  וחברון<BR>ועזיאל  ושני  חיי<BR>קהת  שלש  ושלשים<BR>ומאת  שנה׃
ובני  מררי  מחלי  <BR>ומושי  אלה  משפחת<BR>הלוי  לתלדתם׃
ויקח  עמרם  <BR>את־יוכבד  דדתו  לו<BR>לאשה  ותלד  לו<BR>את־אהרן  ואת־משה<BR>ושני  חיי  עמרם  שבע<BR>ושלשים  ומאת  שנה׃
ובני  יצהר  קרח  <BR>ונפג  וזכרי׃
ובני  עזיאל  מישאל  <BR>ואלצפן  וסתרי׃
ויקח  אהרן  <BR>את־אלישבע<BR>בת־עמינדב  אחות<BR>נחשון  לו  לאשה<BR>ותלד  לו  את־  נדב<BR>ואת־אביהוא<BR>את־אלעזר<BR>ואת־איתמר׃
ובני  קרח  אסיר  <BR>ואלקנה  ואביאסף<BR>אלה  משפחת  הקרחי׃
ואלעזר  בן־אהרן  <BR>לקח־לו  מבנות<BR>פוטיאל  לו  לאשה<BR>ותלד  לו  את־פינחס<BR>אלה  ראשי  אבות<BR>הלוים  למשפחתם׃
הוא  אהרן  ומשה  אשר  <BR>אמר  יהוה  להם<BR>הוציאו  את־בני<BR>ישראל  מארץ  מצרים<BR>על־צבאתם׃
הם  המדברים  <BR>אל־פרעה  מלך־מצרים<BR>להוציא<BR>את־בני־ישראל<BR>ממצרים  הוא  משה<BR>ואהרן׃
ויהי  ביום  דבר  <BR>יהוה  אל־משה  בארץ<BR>מצרים׃
וידבר  יהוה  אל־משה  <BR>לאמר  אני  יהוה  דבר<BR>אל־פרעה  מלך  מצרים<BR>את  כל־  אשר  אני<BR>דבר  אליך׃
ויאמר  משה  לפני  <BR>יהוה  הן  אני  ערל<BR>שפתים  ואיך  ישמע<BR>אלי  פרעה׃
