ומן־התכלת  והארגמן  <BR>ותולעת  השני  עשו<BR>בגדי־שרד  לשרת<BR>בקדש  ויעשו  את־<BR>בגדי  הקדש  אשר<BR>לאהרן  כאשר  צוה<BR>יהוה  את־משה׃
ויעש  את־האפד  זהב  <BR>תכלת  וארגמן<BR>ותולעת  שני  ושש<BR>משזר׃
וירקעו  את־פחי  <BR>הזהב  וקצץ  פתילם<BR>לעשות  בתוך  התכלת<BR>ובתוך  הארגמן<BR>ובתוך  תולעת  השני<BR>ובתוך  השש  מעשה<BR>חשב׃
כתפת  עשו־לו  חברת  <BR>על־שני  קצוותו<BR>חבר׃
וחשב  אפדתו  אשר  <BR>עליו  ממנו  הוא<BR>כמעשהו  זהב  תכלת<BR>וארגמן  ותולעת  שני<BR>ושש  משזר  כאשר  צוה<BR>יהוה  את־משה׃
ויעשו  את־אבני  <BR>השהם  מסבת  משבצת<BR>זהב  מפתחת  פתוחי<BR>חותם  על־שמות  בני<BR>ישראל׃
וישם  אתם  על  כתפת  <BR>האפד  אבני  זכרון<BR>לבני  ישראל  כאשר<BR>צוה  יהוה  את־  משה׃
ויעש  את־החשן  מעשה  <BR>חשב  כמעשה  אפד  זהב<BR>תכלת  וארגמן<BR>ותולעת  שני  ושש<BR>משזר׃
רבוע  היה  כפול  עשו  <BR>את־החשן  זרת  ארכו<BR>וזרת  רחבו  כפול׃
וימלאו־בו  ארבעה  <BR>טורי  אבן  טור  אדם<BR>פטדה  וברקת  הטור<BR>האחד׃
והטור  השני  נפך  <BR>ספיר  ויהלם׃
והטור  השלישי  לשם  <BR>שבו  ואחלמה׃
והטור  הרביעי  <BR>תרשיש  שהם  וישפה<BR>מוסבת  משבצת  זהב<BR>במלאתם׃
והאבנים  על־שמת  <BR>בני־ישראל  הנה<BR>שתים  עשרה  על־שמתם<BR>פתוחי  חתם  איש<BR>על־שמו  לשנים  עשר<BR>שבט׃
ויעשו  על־החשן  <BR>שרשרת  גבלת  מעשה<BR>עבת  זהב  טהור׃
ויעשו  שתי  משבצת  <BR>זהב  ושתי  טבעת  זהב<BR>ויתנו  את־שתי<BR>הטבעת  על־שני  קצות<BR>החשן׃
ויתנו  שתי  העבתת  <BR>הזהב  על־שתי  הטבעת<BR>על־קצות  החשן׃
ואת  שתי  קצות  שתי  <BR>העבתת  נתנו  על־שתי<BR>המשבצת  ויתנם<BR>על־כתפת  האפד<BR>אל־מול  פניו׃
ויעשו  שתי  טבעת  <BR>זהב  וישימו  על־שני<BR>קצות  החשן  על־שפתו<BR>אשר  אל־  עבר  האפד<BR>ביתה׃
ויעשו  שתי  טבעת  <BR>זהב  ויתנם  על־שתי<BR>כתפת  האפד  מלמטה<BR>ממול  פניו  לעמת<BR>מחברתו  ממעל  לחשב<BR>האפד׃
וירכסו  את־החשן  <BR>מטבעתיו  אל־טבעת<BR>האפד  בפתיל  תכלת<BR>להית  על־חשב  האפד<BR>ולא־יזח  החשן  מעל<BR>האפד  כאשר  צוה<BR>יהוה  את־משה׃
ויעש  את־מעיל  האפד  <BR>מעשה  ארג  כליל<BR>תכלת׃
ופי־המעיל  בתוכו  <BR>כפי  תחרא  שפה  לפיו<BR>סביב  לא  יקרע׃
ויעשו  על־שולי  <BR>המעיל  רמוני  תכלת<BR>וארגמן  ותולעת  שני<BR>משזר׃
ויעשו  פעמני  זהב  <BR>טהור  ויתנו<BR>את־הפעמנים  בתוך<BR>הרמנים  על־שולי<BR>המעיל  סביב  בתוך<BR>הרמנים׃
פעמן  ורמן  פעמן  <BR>ורמן  על־שולי<BR>המעיל  סביב  לשרת<BR>כאשר  צוה  יהוה  את־<BR>משה׃
ויעשו  את־הכתנת  שש  <BR>מעשה  ארג  לאהרן<BR>ולבניו׃
ואת  המצנפת  שש  <BR>ואת־פארי  המגבעת<BR>שש  ואת־מכנסי  הבד<BR>שש  משזר׃
ואת־האבנט  שש  משזר  <BR>ותכלת  וארגמן<BR>ותולעת  שני  מעשה<BR>רקם  כאשר  צוה  יהוה<BR>את־משה׃
ויעשו  את־ציץ  <BR>נזר־הקדש  זהב  טהור<BR>ויכתבו  עליו  מכתב<BR>פתוחי  חותם  קדש<BR>ליהוה׃
ויתנו  עליו  פתיל  <BR>תכלת  לתת<BR>על־המצנפת  מלמעלה<BR>כאשר  צוה  יהוה  את־<BR>משה׃
ותכל  כל־עבדת  משכן  <BR>אהל  מועד  ויעשו<BR>בני  ישראל  ככל  אשר<BR>צוה  יהוה  את־משה<BR>כן  עשו׃
ויביאו  את־המשכן  <BR>אל־משה  את־האהל<BR>ואת־כל־כליו  קרסיו<BR>קרשיו  בריחו<BR>ועמדיו  ואדניו׃
ואת־מכסה  עורת  <BR>האילם  המאדמים<BR>ואת־מכסה  ערת<BR>התחשים  ואת  פרכת<BR>המסך׃
את־ארון  העדת  <BR>ואת־בדיו  ואת<BR>הכפרת׃
את־השלחן  <BR>את־כל־כליו  ואת<BR>לחם  הפנים׃
את־המנרה  הטהרה  <BR>את־נרתיה  נרת<BR>המערכה<BR>ואת־כל־כליה  ואת<BR>שמן  המאור׃
ואת  מזבח  הזהב  ואת  <BR>שמן  המשחה  ואת<BR>קטרת  הסמים  ואת<BR>מסך  פתח  האהל׃
את  מזבח  הנחשת  <BR>ואת־מכבר  הנחשת<BR>אשר־לו  את־בדיו<BR>ואת־כל־כליו  את־<BR>הכיר  ואת־כנו׃
את  קלעי  החצר  <BR>את־עמדיה<BR>ואת־אדניה<BR>ואת־המסך  לשער<BR>החצר  את־מיתריו<BR>ויתדתיה  ואת<BR>כל־כלי  עבדת  המשכן<BR>לאהל  מועד׃
את־בגדי  השרד  לשרת  <BR>בקדש  את־בגדי  הקדש<BR>לאהרן  הכהן<BR>ואת־בגדי  בניו<BR>לכהן׃
ככל  אשר־צוה  יהוה  <BR>את־משה  כן  עשו  בני<BR>ישראל  את<BR>כל־העבדה׃
וירא  משה  <BR>את־כל־המלאכה  והנה<BR>עשו  אתה  כאשר  צוה<BR>יהוה  כן  עשו  ויברך<BR>אתם  משה׃
