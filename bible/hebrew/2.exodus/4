ויען  משה  ויאמר  <BR>והן  לא־יאמינו  לי<BR>ולא  ישמעו  בקלי  כי<BR>יאמרו  לא־  נראה<BR>אליך  יהוה׃
ויאמר  אליו  יהוה  <BR>מזה  בידך  ויאמר<BR>מטה׃
ויאמר  השליכהו  <BR>ארצה  וישלכהו  ארצה<BR>ויהי  לנחש  וינס<BR>משה  מפניו׃
ויאמר  יהוה  אל־משה  <BR>שלח  ידך  ואחז<BR>בזנבו  וישלח  ידו<BR>ויחזק  בו  ויהי<BR>למטה  בכפו׃
למען  יאמינו  <BR>כי־נראה  אליך  יהוה<BR>אלהי  אבתם  אלהי<BR>אברהם  אלהי  יצחק<BR>ואלהי  יעקב׃
ויאמר  יהוה  לו  עוד  <BR>הבא־נא  ידך  בחיקך<BR>ויבא  ידו  בחיקו<BR>ויוצאה  והנה  ידו<BR>מצרעת  כשלג׃
ויאמר  השב  ידך  <BR>אל־חיקך  וישב  ידו<BR>אל־חיקו  ויוצאה<BR>מחיקו  והנה־שבה<BR>כבשרו׃
והיה  אם־לא  יאמינו  <BR>לך  ולא  ישמעו  לקל<BR>האת  הראשון<BR>והאמינו  לקל  האת<BR>האחרון׃
והיה  אם־לא  יאמינו  <BR>גם  לשני  האתות<BR>האלה  ולא  ישמעון<BR>לקלך  ולקחת  ממימי<BR>היאר  ושפכת  היבשה<BR>והיו  המים  אשר  תקח<BR>מן־היאר  והיו  לדם<BR>ביבשת׃
ויאמר  משה  אל־יהוה  <BR>בי  אדני  לא  איש<BR>דברים  אנכי  גם<BR>מתמול  גם  משלשם  גם<BR>מאז  דברך  אל־עבדך<BR>כי  כבד־פה  וכבד<BR>לשון  אנכי׃
ויאמר  יהוה  אליו  <BR>מי  שם  פה  לאדם  או<BR>מי־ישום  אלם  או<BR>חרש  או  פקח  או  עור<BR>הלא  אנכי  יהוה׃
ועתה  לך  ואנכי  <BR>אהיה  עם־פיך<BR>והוריתיך  אשר<BR>תדבר׃
ויאמר  בי  אדני  <BR>שלח־נא  ביד־תשלח׃
ויחר־אף  יהוה  במשה  <BR>ויאמר  הלא  אהרן<BR>אחיך  הלוי  ידעתי<BR>כי־דבר  ידבר  הוא<BR>וגם  הנה־הוא  יצא<BR>לקראתך  וראך  ושמח<BR>בלבו׃
ודברת  אליו  ושמת  <BR>את־הדברים  בפיו<BR>ואנכי  אהיה  עם־פיך<BR>ועם־פיהו  והוריתי<BR>אתכם  את  אשר<BR>תעשון׃
ודבר־הוא  לך  <BR>אל־העם  והיה  הוא<BR>יהיה־לך  לפה  ואתה<BR>תהיה־לו  לאלהים׃
ואת־המטה  הזה  תקח  <BR>בידך  אשר  תעשה־בו<BR>את־האתת׃
וילך  משה  וישב  <BR>אל־יתר  חתנו  ויאמר<BR>לו  אלכה  נא  ואשובה<BR>אל־אחי  אשר־<BR>במצרים  ואראה<BR>העודם  חיים  ויאמר<BR>יתרו  למשה  לך<BR>לשלום׃
ויאמר  יהוה  אל־משה  <BR>במדין  לך  שב  מצרים<BR>כי־מתו  כל־האנשים<BR>המבקשים  את־נפשך׃
ויקח  משה  את־אשתו  <BR>ואת־בניו  וירכבם<BR>על־החמר  וישב  ארצה<BR>מצרים  ויקח  משה<BR>את־מטה  האלהים<BR>בידו׃
ויאמר  יהוה  אל־משה  <BR>בלכתך  לשוב  מצרימה<BR>ראה  כל־המפתים<BR>אשר־שמתי  בידך<BR>ועשיתם  לפני  פרעה<BR>ואני  אחזק  את־לבו<BR>ולא  ישלח  את־העם׃
ואמרת  אל־פרעה  כה  <BR>אמר  יהוה  בני  בכרי<BR>ישראל׃
ואמר  אליך  שלח  <BR>את־בני  ויעבדני<BR>ותמאן  לשלחו  הנה<BR>אנכי  הרג  את־בנך<BR>בכרך׃
ויהי  בדרך  במלון  <BR>ויפגשהו  יהוה<BR>ויבקש  המיתו׃
ותקח  צפרה  צר  <BR>ותכרת  את־ערלת  בנה<BR>ותגע  לרגליו  ותאמר<BR>כי  חתן־דמים  אתה<BR>לי׃
וירף  ממנו  אז  אמרה  <BR>חתן  דמים  למולת׃
ויאמר  יהוה  <BR>אל־אהרן  לך  לקראת<BR>משה  המדברה  וילך<BR>ויפגשהו  בהר<BR>האלהים  וישק־לו׃
ויגד  משה  לאהרן  את  <BR>כל־דברי  יהוה  אשר<BR>שלחו  ואת  כל־האתת<BR>אשר  צוהו׃
וילך  משה  ואהרן  <BR>ויאספו  את־כל־זקני<BR>בני  ישראל׃
וידבר  אהרן  את  <BR>כל־הדברים  אשר־דבר<BR>יהוה  אל־משה  ויעש<BR>האתת  לעיני  העם׃
ויאמן  העם  וישמעו  <BR>כי־פקד  יהוה<BR>את־בני  ישראל  וכי<BR>ראה  את־ענים  ויקדו<BR>וישתחוו׃
