לא  תשא  שמע  שוא  <BR>אל־תשת  ידך  עם־רשע<BR>להית  עד  חמס׃
לא־תהיה  אחרי־רבים  <BR>לרעת  ולא־תענה<BR>על־רב  לנטת  אחרי<BR>רבים  להטת׃
ודל  לא  תהדר  <BR>בריבו׃
כי  תפגע  שור  איבך  <BR>או  חמרו  תעה  השב<BR>תשיבנו  לו׃
כי־תראה  חמור  שנאך  <BR>רבץ  תחת  משאו<BR>וחדלת  מעזב  לו  עזב<BR>תעזב  עמו׃
לא  תטה  משפט  אבינך  <BR>בריבו׃
מדבר־שקר  תרחק  <BR>ונקי  וצדיק<BR>אל־תהרג  כי<BR>לא־אצדיק  רשע׃
ושחד  לא  תקח  כי  <BR>השחד  יעור  פקחים<BR>ויסלף  דברי<BR>צדיקים׃
וגר  לא  תלחץ  ואתם  <BR>ידעתם  את־נפש  הגר<BR>כי־גרים  הייתם<BR>בארץ  מצרים׃
ושש  שנים  תזרע  <BR>את־ארצך  ואספת<BR>את־תבואתה׃
והשביעת  תשמטנה  <BR>ונטשתה  ואכלו<BR>אביני  עמך  ויתרם<BR>תאכל  חית  השדה  כן־<BR>תעשה  לכרמך  לזיתך׃
ששת  ימים  תעשה  <BR>מעשיך  וביום<BR>השביעי  תשבת  למען<BR>ינוח  שורך  וחמרך<BR>וינפש  בן־אמתך<BR>והגר׃
ובכל  אשר־אמרתי  <BR>אליכם  תשמרו  ושם<BR>אלהים  אחרים  לא<BR>תזכירו  לא  ישמע<BR>על־פיך׃
שלש  רגלים  תחג  לי  <BR>בשנה׃
את־חג  המצות  תשמר  <BR>שבעת  ימים  תאכל<BR>מצות  כאשר  צויתך<BR>למועד  חדש  האביב<BR>כי־בו  יצאת  ממצרים<BR>ולא־יראו  פני<BR>ריקם׃
וחג  הקציר  בכורי  <BR>מעשיך  אשר  תזרע<BR>בשדה  וחג  האסף<BR>בצאת  השנה  באספך<BR>את־מעשיך  מן־השדה׃
שלש  פעמים  בשנה  <BR>יראה  כל־זכורך<BR>אל־פני  האדן  יהוה׃
לא־תזבח  על־חמץ  <BR>דם־זבחי  ולא־ילין<BR>חלב־חגי  עד־בקר׃
ראשית  בכורי  אדמתך  <BR>תביא  בית  יהוה<BR>אלהיך  לא־תבשל  גדי<BR>בחלב  אמו׃
הנה  אנכי  שלח  מלאך  <BR>לפניך  לשמרך  בדרך<BR>ולהביאך  אל־המקום<BR>אשר  הכנתי׃
השמר  מפניו  ושמע  <BR>בקלו  אל־תמר  בו  כי<BR>לא  ישא  לפשעכם  כי<BR>שמי  בקרבו׃
כי  אם־שמוע  תשמע  <BR>בקלו  ועשית  כל  אשר<BR>אדבר  ואיבתי<BR>את־איביך  וצרתי<BR>את־צרריך׃
כי־ילך  מלאכי  <BR>לפניך  והביאך<BR>אל־האמרי  והחתי<BR>והפרזי  והכנעני<BR>החוי  והיבוסי<BR>והכחדתיו׃
לא־תשתחוה  לאלהיהם  <BR>ולא  תעבדם  ולא<BR>תעשה  כמעשיהם  כי<BR>הרס  תהרסם  ושבר<BR>תשבר  מצבתיהם׃
ועבדתם  את  יהוה  <BR>אלהיכם  וברך<BR>את־לחמך  ואת־מימיך<BR>והסרתי  מחלה<BR>מקרבך׃
לא  תהיה  משכלה  <BR>ועקרה  בארצך<BR>את־מספר  ימיך<BR>אמלא׃
את־אימתי  אשלח  <BR>לפניך  והמתי<BR>את־כל־העם  אשר  תבא<BR>בהם  ונתתי  את־כל־<BR>איביך  אליך  ערף׃
ושלחתי  את־הצרעה  <BR>לפניך  וגרשה<BR>את־החוי  את־הכנעני<BR>ואת־החתי  מלפניך׃
לא  אגרשנו  מפניך  <BR>בשנה  אחת  פן־תהיה<BR>הארץ  שממה  ורבה<BR>עליך  חית  השדה׃
מעט  מעט  אגרשנו  <BR>מפניך  עד  אשר  תפרה<BR>ונחלת  את־הארץ׃
ושתי  את־גבלך  <BR>מים־סוף  ועד־ים<BR>פלשתים  וממדבר<BR>עד־הנהר  כי  אתן<BR>בידכם  את  ישבי<BR>הארץ  וגרשתמו<BR>מפניך׃
לא־תכרת  להם  <BR>ולאלהיהם  ברית׃
לא  ישבו  בארצך  <BR>פן־יחטיאו  אתך  לי<BR>כי  תעבד  את־אלהיהם<BR>כי־יהיה  לך  למוקש׃
