וידבר  יהוה  אל־משה  <BR>לאמר׃
דבר  אל־בני  ישראל  <BR>ויקחו־לי  תרומה<BR>מאת  כל־איש  אשר<BR>ידבנו  לבו  תקחו<BR>את־תרומתי׃
וזאת  התרומה  אשר  <BR>תקחו  מאתם  זהב<BR>וכסף  ונחשת׃
ותכלת  וארגמן  <BR>ותולעת  שני  ושש<BR>ועזים׃
וערת  אילם  מאדמים  <BR>וערת  תחשים  ועצי<BR>שטים׃
שמן  למאר  בשמים  <BR>לשמן  המשחה  ולקטרת<BR>הסמים׃
אבני־שהם  ואבני  <BR>מלאים  לאפד  ולחשן׃
ועשו  לי  מקדש  <BR>ושכנתי  בתוכם׃
ככל  אשר  אני  מראה  <BR>אותך  את  תבנית<BR>המשכן  ואת  תבנית<BR>כל־כליו  וכן  תעשו׃
ועשו  ארון  עצי  <BR>שטים  אמתים  וחצי<BR>ארכו  ואמה  וחצי<BR>רחבו  ואמה  וחצי<BR>קמתו׃
וצפית  אתו  זהב  <BR>טהור  מבית  ומחוץ<BR>תצפנו  ועשית  עליו<BR>זר  זהב  סביב׃
ויצקת  לו  ארבע  <BR>טבעת  זהב  ונתתה  על<BR>ארבע  פעמתיו  ושתי<BR>טבעת  על־  צלעו<BR>האחת  ושתי  טבעת<BR>על־צלעו  השנית׃
ועשית  בדי  עצי  <BR>שטים  וצפית  אתם<BR>זהב׃
והבאת  את־הבדים  <BR>בטבעת  על  צלעת<BR>הארן  לשאת  את־הארן<BR>בהם׃
בטבעת  הארן  יהיו  <BR>הבדים  לא  יסרו<BR>ממנו׃
ונתת  אל־הארן  את  <BR>העדת  אשר  אתן<BR>אליך׃
ועשית  כפרת  זהב  <BR>טהור  אמתים  וחצי<BR>ארכה  ואמה  וחצי<BR>רחבה׃
ועשית  שנים  כרבים  <BR>זהב  מקשה  תעשה  אתם<BR>משני  קצות  הכפרת׃
ועשה  כרוב  אחד  <BR>מקצה  מזה<BR>וכרוב־אחד  מקצה<BR>מזה  מן־הכפרת  תעשו<BR>את־  הכרבים  על־שני<BR>קצותיו׃
והיו  הכרבים  פרשי  <BR>כנפים  למעלה  סככים<BR>בכנפיהם  על־הכפרת<BR>ופניהם  איש<BR>אל־אחיו  אל־הכפרת<BR>יהיו  פני  הכרבים׃
ונתת  את־הכפרת  <BR>על־הארן  מלמעלה<BR>ואל־הארן  תתן<BR>את־העדת  אשר  אתן<BR>אליך׃
ונועדתי  לך  שם  <BR>ודברתי  אתך  מעל<BR>הכפרת  מבין  שני<BR>הכרבים  אשר  על־<BR>ארון  העדת  את<BR>כל־אשר  אצוה  אותך<BR>אל־בני  ישראל׃
ועשית  שלחן  עצי  <BR>שטים  אמתים  ארכו<BR>ואמה  רחבו  ואמה<BR>וחצי  קמתו׃
וצפית  אתו  זהב  <BR>טהור  ועשית  לו  זר<BR>זהב  סביב׃
ועשית  לו  מסגרת  <BR>טפח  סביב  ועשית<BR>זר־זהב  למסגרתו<BR>סביב׃
ועשית  לו  ארבע  <BR>טבעת  זהב  ונתת<BR>את־הטבעת  על  ארבע<BR>הפאת  אשר  לארבע<BR>רגליו׃
לעמת  המסגרת  תהיין  <BR>הטבעת  לבתים  לבדים<BR>לשאת  את־השלחן׃
ועשית  את־הבדים  <BR>עצי  שטים  וצפית<BR>אתם  זהב  ונשא־בם<BR>את־השלחן׃
ועשית  קערתיו  <BR>וכפתיו  וקשותיו<BR>ומנקיתיו  אשר  יסך<BR>בהן  זהב  טהור  תעשה<BR>אתם׃
ונתת  על־השלחן  לחם  <BR>פנים  לפני  תמיד׃
ועשית  מנרת  זהב  <BR>טהור  מקשה  תיעשה<BR>המנורה  ירכה  וקנה<BR>גביעיה  כפתריה<BR>ופרחיה  ממנה  יהיו׃
וששה  קנים  יצאים  <BR>מצדיה  שלשה  קני<BR>מנרה  מצדה  האחד<BR>ושלשה  קני  מנרה<BR>מצדה  השני׃
שלשה  גבעים  משקדים  <BR>בקנה  האחד  כפתר<BR>ופרח  ושלשה  גבעים<BR>משקדים  בקנה  האחד<BR>כפתר  ופרח  כן  לששת<BR>הקנים  היצאים<BR>מן־המנרה׃
ובמנרה  ארבעה  <BR>גבעים  משקדים<BR>כפתריה  ופרחיה׃
וכפתר  תחת  שני  <BR>הקנים  ממנה  וכפתר<BR>תחת  שני  הקנים<BR>ממנה  וכפתר  תחת־<BR>שני  הקנים  ממנה<BR>לששת  הקנים  היצאים<BR>מן־המנרה׃
כפתריהם  וקנתם  <BR>ממנה  יהיו  כלה<BR>מקשה  אחת  זהב<BR>טהור׃
ועשית  את־נרתיה  <BR>שבעה  והעלה<BR>את־נרתיה  והאיר<BR>על־עבר  פניה׃
ומלקחיה  ומחתתיה  <BR>זהב  טהור׃
ככר  זהב  טהור  יעשה  <BR>אתה  את  כל־הכלים<BR>האלה׃
וראה  ועשה  בתבניתם  <BR>אשר־אתה  מראה  בהר׃
