ועשית  מזבח  מקטר  <BR>קטרת  עצי  שטים<BR>תעשה  אתו׃
אמה  ארכו  ואמה  <BR>רחבו  רבוע  יהיה<BR>ואמתים  קמתו  ממנו<BR>קרנתיו׃
וצפית  אתו  זהב  <BR>טהור  את־גגו<BR>ואת־קירתיו  סביב<BR>ואת־קרנתיו  ועשית<BR>לו  זר  זהב  סביב׃
ושתי  טבעת  זהב  <BR>תעשה־לו  מתחת  לזרו<BR>על  שתי  צלעתיו<BR>תעשה  על־שני  צדיו<BR>והיה  לבתים  לבדים<BR>לשאת  אתו  בהמה׃
ועשית  את־הבדים  <BR>עצי  שטים  וצפית<BR>אתם  זהב׃
ונתתה  אתו  לפני  <BR>הפרכת  אשר  על־ארן<BR>העדת  לפני  הכפרת<BR>אשר  על־העדת  אשר<BR>אועד  לך  שמה׃
והקטיר  עליו  אהרן  <BR>קטרת  סמים  בבקר<BR>בבקר  בהיטיבו<BR>את־הנרת  יקטירנה׃
ובהעלת  אהרן  <BR>את־הנרת  בין<BR>הערבים  יקטירנה<BR>קטרת  תמיד  לפני<BR>יהוה  לדרתיכם׃
לא־תעלו  עליו  קטרת  <BR>זרה  ועלה  ומנחה<BR>ונסך  לא  תסכו<BR>עליו׃
וכפר  אהרן  <BR>על־קרנתיו  אחת<BR>בשנה  מדם  חטאת<BR>הכפרים  אחת  בשנה<BR>יכפר  עליו  לדרתיכם<BR>קדש־קדשים  הוא<BR>ליהוה׃
וידבר  יהוה  אל־משה  <BR>לאמר׃
כי  תשא  את־ראש  <BR>בני־ישראל  לפקדיהם<BR>ונתנו  איש  כפר<BR>נפשו  ליהוה  בפקד<BR>אתם  ולא־יהיה  בהם<BR>נגף  בפקד  אתם׃
זה  יתנו  כל־העבר  <BR>על־הפקדים  מחצית<BR>השקל  בשקל  הקדש<BR>עשרים  גרה  השקל<BR>מחצית  השקל  תרומה<BR>ליהוה׃
כל  העבר  על־הפקדים  <BR>מבן  עשרים  שנה<BR>ומעלה  יתן  תרומת<BR>יהוה׃
העשיר  לא־ירבה  <BR>והדל  לא  ימעיט<BR>ממחצית  השקל  לתת<BR>את־תרומת  יהוה<BR>לכפר  על־נפשתיכם׃
ולקחת  את־כסף  <BR>הכפרים  מאת  בני<BR>ישראל  ונתת  אתו<BR>על־עבדת  אהל  מועד<BR>והיה  לבני  ישראל<BR>לזכרון  לפני  יהוה<BR>לכפר  על־נפשתיכם׃
וידבר  יהוה  אל־משה  <BR>לאמר׃
ועשית  כיור  נחשת  <BR>וכנו  נחשת  לרחצה<BR>ונתת  אתו  בין־אהל<BR>מועד  ובין  המזבח<BR>ונתת  שמה  מים׃
ורחצו  אהרן  ובניו  <BR>ממנו  את־ידיהם<BR>ואת־רגליהם׃
בבאם  אל־אהל  מועד  <BR>ירחצו־מים  ולא<BR>ימתו  או  בגשתם<BR>אל־המזבח  לשרת<BR>להקטיר  אשה  ליהוה׃
ורחצו  ידיהם  <BR>ורגליהם  ולא  ימתו<BR>והיתה  להם  חק־עולם<BR>לו  ולזרעו  לדרתם׃
וידבר  יהוה  אל־משה  <BR>לאמר׃
ואתה  קח־לך  בשמים  <BR>ראש  מר־דרור  חמש<BR>מאות  וקנמן־בשם<BR>מחציתו  חמשים<BR>ומאתים  וקנה־בשם<BR>חמשים  ומאתים׃
וקדה  חמש  מאות  <BR>בשקל  הקדש  ושמן<BR>זית  הין׃
ועשית  אתו  שמן  <BR>משחת־קדש  רקח<BR>מרקחת  מעשה  רקח<BR>שמן  משחת־קדש<BR>יהיה׃
ומשחת  בו  את־אהל  <BR>מועד  ואת  ארון<BR>העדת׃
ואת־השלחן  <BR>ואת־כל־כליו<BR>ואת־המנרה<BR>ואת־כליה  ואת  מזבח<BR>הקטרת׃
ואת־מזבח  העלה  <BR>ואת־כל־כליו<BR>ואת־הכיר  ואת־כנו׃
וקדשת  אתם  והיו  <BR>קדש  קדשים  כל־הנגע<BR>בהם  יקדש׃
ואת־אהרן  ואת־בניו  <BR>תמשח  וקדשת  אתם<BR>לכהן  לי׃
ואל־בני  ישראל  <BR>תדבר  לאמר  שמן<BR>משחת־קדש  יהיה  זה<BR>לי  לדרתיכם׃
על־בשר  אדם  לא  <BR>ייסך  ובמתכנתו  לא<BR>תעשו  כמהו  קדש  הוא<BR>קדש  יהיה  לכם׃
איש  אשר  ירקח  כמהו  <BR>ואשר  יתן  ממנו<BR>על־זר  ונכרת<BR>מעמיו׃
ויאמר  יהוה  אל־משה  <BR>קח־לך  סמים  נטף<BR>ושחלת  וחלבנה  סמים<BR>ולבנה  זכה  בד  בבד<BR>יהיה׃
ועשית  אתה  קטרת  <BR>רקח  מעשה  רוקח<BR>ממלח  טהור  קדש׃
ושחקת  ממנה  הדק  <BR>ונתתה  ממנה  לפני<BR>העדת  באהל  מועד<BR>אשר  אועד  לך  שמה<BR>קדש  קדשים  תהיה<BR>לכם׃
והקטרת  אשר  תעשה  <BR>במתכנתה  לא  תעשו<BR>לכם  קדש  תהיה  לך<BR>ליהוה׃
איש  אשר־יעשה  כמוה  <BR>להריח  בה  ונכרת<BR>מעמיו׃
