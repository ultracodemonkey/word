וידבר  יהוה  אל־משה  <BR>לאמר׃
דבר  אל־בני  ישראל  <BR>וישבו  ויחנו  לפני<BR>פי  החירת  בין  מגדל<BR>ובין  הים  לפני  בעל<BR>צפן  נכחו  תחנו<BR>על־הים׃
ואמר  פרעה  לבני  <BR>ישראל  נבכים  הם<BR>בארץ  סגר  עליהם<BR>המדבר׃
וחזקתי  את־לב־פרעה  <BR>ורדף  אחריהם<BR>ואכבדה  בפרעה<BR>ובכל־חילו  וידעו<BR>מצרים  כי־אני  יהוה<BR>ויעשו־כן׃
ויגד  למלך  מצרים  <BR>כי  ברח  העם  ויהפך<BR>לבב  פרעה  ועבדיו<BR>אל־העם  ויאמרו<BR>מה־זאת  עשינו<BR>כי־שלחנו  את־ישראל<BR>מעבדנו׃
ויאסר  את־רכבו  <BR>ואת־עמו  לקח  עמו׃
ויקח  שש־מאות  רכב  <BR>בחור  וכל  רכב<BR>מצרים  ושלשם<BR>על־כלו׃
ויחזק  יהוה  את־לב  <BR>פרעה  מלך  מצרים<BR>וירדף  אחרי  בני<BR>ישראל  ובני  ישראל<BR>יצאים  ביד  רמה׃
וירדפו  מצרים  <BR>אחריהם  וישיגו<BR>אותם  חנים  על־הים<BR>כל־סוס  רכב  פרעה<BR>ופרשיו  וחילו<BR>על־פי  החירת  לפני<BR>בעל  צפן׃
ופרעה  הקריב  וישאו  <BR>בני־ישראל<BR>את־עיניהם  והנה<BR>מצרים  נסע  אחריהם<BR>וייראו  מאד  ויצעקו<BR>בני־ישראל<BR>אל־יהוה׃
ויאמרו  אל־משה  <BR>המבלי  אין־קברים<BR>במצרים  לקחתנו<BR>למות  במדבר  מה־<BR>זאת  עשית  לנו<BR>להוציאנו  ממצרים׃
הלא־זה  הדבר  אשר  <BR>דברנו  אליך  במצרים<BR>לאמר  חדל  ממנו<BR>ונעבדה  את־  מצרים<BR>כי  טוב  לנו  עבד<BR>את־מצרים  ממתנו<BR>במדבר׃
ויאמר  משה  אל־העם  <BR>אל־תיראו  התיצבו<BR>וראו  את־ישועת<BR>יהוה  אשר־יעשה  לכם<BR>היום  כי  אשר  ראיתם<BR>את־מצרים  היום  לא<BR>תספו  לראתם  עוד<BR>עד־עולם׃
יהוה  ילחם  לכם  <BR>ואתם  תחרשון׃
ויאמר  יהוה  אל־משה  <BR>מה־תצעק  אלי  דבר<BR>אל־בני־ישראל<BR>ויסעו׃
ואתה  הרם  את־מטך  <BR>ונטה  את־ידך<BR>על־הים  ובקעהו<BR>ויבאו  בני־ישראל<BR>בתוך  הים  ביבשה׃
ואני  הנני  מחזק  <BR>את־לב  מצרים  ויבאו<BR>אחריהם  ואכבדה<BR>בפרעה  ובכל־  חילו<BR>ברכבו  ובפרשיו׃
וידעו  מצרים  <BR>כי־אני  יהוה<BR>בהכבדי  בפרעה<BR>ברכבו  ובפרשיו׃
ויסע  מלאך  האלהים  <BR>ההלך  לפני  מחנה<BR>ישראל  וילך<BR>מאחריהם  ויסע  עמוד<BR>הענן  מפניהם  ויעמד<BR>מאחריהם׃
ויבא  בין  מחנה  <BR>מצרים  ובין  מחנה<BR>ישראל  ויהי  הענן<BR>והחשך  ויאר  את־<BR>הלילה  ולא־קרב  זה<BR>אל־זה  כל־הלילה׃
ויט  משה  את־ידו  <BR>על־הים  ויולך  יהוה<BR>את־הים  ברוח  קדים<BR>עזה  כל־  הלילה<BR>וישם  את־הים  לחרבה<BR>ויבקעו  המים׃
ויבאו  בני־ישראל  <BR>בתוך  הים  ביבשה<BR>והמים  להם  חומה<BR>מימינם  ומשמאלם׃
וירדפו  מצרים  <BR>ויבאו  אחריהם  כל<BR>סוס  פרעה  רכבו<BR>ופרשיו  אל־תוך<BR>הים׃
ויהי  באשמרת  הבקר  <BR>וישקף  יהוה<BR>אל־מחנה  מצרים<BR>בעמוד  אש  וענן<BR>ויהם  את  מחנה<BR>מצרים׃
ויסר  את  אפן  <BR>מרכבתיו  וינהגהו<BR>בכבדת  ויאמר  מצרים<BR>אנוסה  מפני  ישראל<BR>כי  יהוה  נלחם  להם<BR>במצרים׃
ויאמר  יהוה  אל־משה  <BR>נטה  את־ידך  על־הים<BR>וישבו  המים<BR>על־מצרים  על־  רכבו<BR>ועל־פרשיו׃
ויט  משה  את־ידו  <BR>על־הים  וישב  הים<BR>לפנות  בקר  לאיתנו<BR>ומצרים  נסים<BR>לקראתו  וינער  יהוה<BR>את־מצרים  בתוך<BR>הים׃
וישבו  המים  ויכסו  <BR>את־הרכב<BR>ואת־הפרשים  לכל<BR>חיל  פרעה  הבאים<BR>אחריהם  בים<BR>לא־נשאר  בהם<BR>עד־אחד׃
ובני  ישראל  הלכו  <BR>ביבשה  בתוך  הים<BR>והמים  להם  חמה<BR>מימינם  ומשמאלם׃
ויושע  יהוה  ביום  <BR>ההוא  את־ישראל  מיד<BR>מצרים  וירא  ישראל<BR>את־מצרים  מת<BR>על־שפת  הים׃
וירא  ישראל  את־היד  <BR>הגדלה  אשר  עשה<BR>יהוה  במצרים<BR>וייראו  העם  את־<BR>יהוה  ויאמינו<BR>ביהוה  ובמשה  עבדו׃
