ויאמר  יהוה  אל־משה  <BR>ראה  נתתיך  אלהים<BR>לפרעה  ואהרן  אחיך<BR>יהיה  נביאך׃
אתה  תדבר  את  <BR>כל־אשר  אצוך  ואהרן<BR>אחיך  ידבר  אל־פרעה<BR>ושלח  את־בני־<BR>ישראל  מארצו׃
ואני  אקשה  את־לב  <BR>פרעה  והרביתי<BR>את־אתתי  ואת־מופתי<BR>בארץ  מצרים׃
ולא־ישמע  אלכם  <BR>פרעה  ונתתי  את־ידי<BR>במצרים  והוצאתי<BR>את־צבאתי  את־  עמי<BR>בני־ישראל  מארץ<BR>מצרים  בשפטים<BR>גדלים׃
וידעו  מצרים  <BR>כי־אני  יהוה  בנטתי<BR>את־ידי  על־מצרים<BR>והוצאתי  את־בני־<BR>ישראל  מתוכם׃
ויעש  משה  ואהרן  <BR>כאשר  צוה  יהוה  אתם<BR>כן  עשו׃
ומשה  בן־שמנים  שנה  <BR>ואהרן  בן־שלש<BR>ושמנים  שנה  בדברם<BR>אל־פרעה׃
ויאמר  יהוה  אל־משה  <BR>ואל־אהרן  לאמר׃
כי  ידבר  אלכם  פרעה  <BR>לאמר  תנו  לכם  מופת<BR>ואמרת  אל־אהרן  קח<BR>את־מטך  והשלך<BR>לפני־פרעה  יהי<BR>לתנין׃
ויבא  משה  ואהרן  <BR>אל־פרעה  ויעשו  כן<BR>כאשר  צוה  יהוה<BR>וישלך  אהרן  את־<BR>מטהו  לפני  פרעה<BR>ולפני  עבדיו  ויהי<BR>לתנין׃
ויקרא  גם־פרעה  <BR>לחכמים  ולמכשפים<BR>ויעשו  גם־הם  חרטמי<BR>מצרים  בלהטיהם  כן׃
וישליכו  איש  מטהו  <BR>ויהיו  לתנינם<BR>ויבלע  מטה־אהרן<BR>את־מטתם׃
ויחזק  לב  פרעה  ולא  <BR>שמע  אלהם  כאשר  דבר<BR>יהוה׃
ויאמר  יהוה  אל־משה  <BR>כבד  לב  פרעה  מאן<BR>לשלח  העם׃
לך  אל־פרעה  בבקר  <BR>הנה  יצא  המימה<BR>ונצבת  לקראתו<BR>על־שפת  היאר  והמטה<BR>אשר־נהפך  לנחש  תקח<BR>בידך׃
ואמרת  אליו  יהוה  <BR>אלהי  העברים  שלחני<BR>אליך  לאמר  שלח<BR>את־עמי  ויעבדני<BR>במדבר  והנה<BR>לא־שמעת  עד־כה׃
כה  אמר  יהוה  בזאת  <BR>תדע  כי  אני  יהוה<BR>הנה  אנכי  מכה  במטה<BR>אשר־בידי  על־המים<BR>אשר  ביאר  ונהפכו<BR>לדם׃
והדגה  אשר־ביאר  <BR>תמות  ובאש  היאר<BR>ונלאו  מצרים  לשתות<BR>מים  מן־היאר׃
ויאמר  יהוה  אל־משה  <BR>אמר  אל־אהרן  קח<BR>מטך  ונטה־ידך<BR>על־מימי  מצרים<BR>על־נהרתם<BR>על־יאריהם<BR>ועל־אגמיהם  ועל<BR>כל־מקוה  מימיהם<BR>ויהיו־דם  והיה  דם<BR>בכל־ארץ  מצרים<BR>ובעצים  ובאבנים׃
ויעשו־כן  משה  <BR>ואהרן  כאשר  צוה<BR>יהוה  וירם  במטה<BR>ויך  את־המים  אשר<BR>ביאר  לעיני  פרעה<BR>ולעיני  עבדיו<BR>ויהפכו  כל־המים<BR>אשר־ביאר  לדם׃
והדגה  אשר־ביאר  <BR>מתה  ויבאש  היאר<BR>ולא־יכלו  מצרים<BR>לשתות  מים  מן־<BR>היאר  ויהי  הדם<BR>בכל־ארץ  מצרים׃
ויעשו־כן  חרטמי  <BR>מצרים  בלטיהם<BR>ויחזק  לב־פרעה<BR>ולא־שמע  אלהם  כאשר<BR>דבר  יהוה׃
ויפן  פרעה  ויבא  <BR>אל־ביתו  ולא־שת<BR>לבו  גם־לזאת׃
ויחפרו  כל־מצרים  <BR>סביבת  היאר  מים<BR>לשתות  כי  לא  יכלו<BR>לשתת  ממימי  היאר׃
וימלא  שבעת  ימים  <BR>אחרי  הכות־יהוה<BR>את־היאר׃
