ויעש  בצלאל  <BR>את־הארן  עצי  שטים<BR>אמתים  וחצי  ארכו<BR>ואמה  וחצי  רחבו<BR>ואמה  וחצי  קמתו׃
ויצפהו  זהב  טהור  <BR>מבית  ומחוץ  ויעש<BR>לו  זר  זהב  סביב׃
ויצק  לו  ארבע  טבעת  <BR>זהב  על  ארבע<BR>פעמתיו  ושתי  טבעת<BR>על־צלעו  האחת  ושתי<BR>טבעת  על־צלעו<BR>השנית׃
ויעש  בדי  עצי  שטים  <BR>ויצף  אתם  זהב׃
ויבא  את־הבדים  <BR>בטבעת  על  צלעת<BR>הארן  לשאת<BR>את־הארן׃
ויעש  כפרת  זהב  <BR>טהור  אמתים  וחצי<BR>ארכה  ואמה  וחצי<BR>רחבה׃
ויעש  שני  כרבים  <BR>זהב  מקשה  עשה  אתם<BR>משני  קצות  הכפרת׃
כרוב־אחד  מקצה  מזה  <BR>וכרוב־אחד  מקצה<BR>מזה  מן־הכפרת  עשה<BR>את־הכרבים  משני<BR>קצוותו׃
ויהיו  הכרבים  פרשי  <BR>כנפים  למעלה  סככים<BR>בכנפיהם  על־הכפרת<BR>ופניהם  איש<BR>אל־אחיו  אל־הכפרת<BR>היו  פני  הכרבים׃
ויעש  את־השלחן  עצי  <BR>שטים  אמתים  ארכו<BR>ואמה  רחבו  ואמה<BR>וחצי  קמתו׃
ויצף  אתו  זהב  טהור  <BR>ויעש  לו  זר  זהב<BR>סביב׃
ויעש  לו  מסגרת  טפח  <BR>סביב  ויעש  זר־זהב<BR>למסגרתו  סביב׃
ויצק  לו  ארבע  טבעת  <BR>זהב  ויתן  את־הטבעת<BR>על  ארבע  הפאת  אשר<BR>לארבע  רגליו׃
לעמת  המסגרת  היו  <BR>הטבעת  בתים  לבדים<BR>לשאת  את־השלחן׃
ויעש  את־הבדים  עצי  <BR>שטים  ויצף  אתם  זהב<BR>לשאת  את־השלחן׃
ויעש  את־הכלים  אשר  <BR>על־השלחן<BR>את־קערתיו<BR>ואת־כפתיו  ואת<BR>מנקיתיו  ואת־הקשות<BR>אשר  יסך  בהן  זהב<BR>טהור׃
ויעש  את־המנרה  זהב  <BR>טהור  מקשה  עשה<BR>את־המנרה  ירכה<BR>וקנה  גביעיה<BR>כפתריה  ופרחיה<BR>ממנה  היו׃
וששה  קנים  יצאים  <BR>מצדיה  שלשה  קני<BR>מנרה  מצדה  האחד<BR>ושלשה  קני  מנרה<BR>מצדה  השני׃
שלשה  גבעים  משקדים  <BR>בקנה  האחד  כפתר<BR>ופרח  ושלשה  גבעים<BR>משקדים  בקנה  אחד<BR>כפתר  ופרח  כן  לששת<BR>הקנים  היצאים<BR>מן־המנרה׃
ובמנרה  ארבעה  <BR>גבעים  משקדים<BR>כפתריה  ופרחיה׃
וכפתר  תחת  שני  <BR>הקנים  ממנה  וכפתר<BR>תחת  שני  הקנים<BR>ממנה  וכפתר  תחת־<BR>שני  הקנים  ממנה<BR>לששת  הקנים  היצאים<BR>ממנה׃
כפתריהם  וקנתם  <BR>ממנה  היו  כלה  מקשה<BR>אחת  זהב  טהור׃
ויעש  את־נרתיה  <BR>שבעה  ומלקחיה<BR>ומחתתיה  זהב  טהור׃
ככר  זהב  טהור  עשה  <BR>אתה  ואת  כל־כליה׃
ויעש  את־מזבח  <BR>הקטרת  עצי  שטים<BR>אמה  ארכו  ואמה<BR>רחבו  רבוע  ואמתים<BR>קמתו  ממנו  היו<BR>קרנתיו׃
ויצף  אתו  זהב  טהור  <BR>את־גגו  ואת־קירתיו<BR>סביב  ואת־קרנתיו<BR>ויעש  לו  זר  זהב<BR>סביב׃
ושתי  טבעת  זהב  <BR>עשה־לו  מתחת  לזרו<BR>על  שתי  צלעתיו  על<BR>שני  צדיו  לבתים<BR>לבדים  לשאת  אתו<BR>בהם׃
ויעש  את־הבדים  עצי  <BR>שטים  ויצף  אתם<BR>זהב׃
ויעש  את־שמן  המשחה  <BR>קדש  ואת־קטרת<BR>הסמים  טהור  מעשה<BR>רקח׃
