ועשית  את־המזבח  <BR>עצי  שטים  חמש  אמות<BR>ארך  וחמש  אמות  רחב<BR>רבוע  יהיה  המזבח<BR>ושלש  אמות  קמתו׃
ועשית  קרנתיו  על  <BR>ארבע  פנתיו  ממנו<BR>תהיין  קרנתיו<BR>וצפית  אתו  נחשת׃
ועשית  סירתיו  <BR>לדשנו  ויעיו<BR>ומזרקתיו  ומזלגתיו<BR>ומחתתיו  לכל־כליו<BR>תעשה  נחשת׃
ועשית  לו  מכבר  <BR>מעשה  רשת  נחשת<BR>ועשית  על־הרשת<BR>ארבע  טבעת  נחשת  על<BR>ארבע  קצותיו׃
ונתתה  אתה  תחת  <BR>כרכב  המזבח  מלמטה<BR>והיתה  הרשת  עד  חצי<BR>המזבח׃
ועשית  בדים  למזבח  <BR>בדי  עצי  שטים<BR>וצפית  אתם  נחשת׃
והובא  את־בדיו  <BR>בטבעת  והיו  הבדים<BR>על־שתי  צלעת  המזבח<BR>בשאת  אתו׃
נבוב  לחת  תעשה  אתו  <BR>כאשר  הראה  אתך  בהר<BR>כן  יעשו׃
ועשית  את  חצר  <BR>המשכן  לפאת<BR>נגב־תימנה  קלעים<BR>לחצר  שש  משזר  מאה<BR>באמה  ארך  לפאה<BR>האחת׃
ועמדיו  עשרים  <BR>ואדניהם  עשרים<BR>נחשת  ווי  העמדים<BR>וחשקיהם  כסף׃
וכן  לפאת  צפון  <BR>בארך  קלעים  מאה<BR>ארך  ועמדו  עשרים<BR>ואדניהם  עשרים<BR>נחשת  ווי  העמדים<BR>וחשקיהם  כסף׃
ורחב  החצר  לפאת־ים  <BR>קלעים  חמשים  אמה<BR>עמדיהם  עשרה<BR>ואדניהם  עשרה׃
ורחב  החצר  לפאת  <BR>קדמה  מזרחה  חמשים<BR>אמה׃
וחמש  עשרה  אמה  <BR>קלעים  לכתף  עמדיהם<BR>שלשה  ואדניהם<BR>שלשה׃
ולכתף  השנית  חמש  <BR>עשרה  קלעים  עמדיהם<BR>שלשה  ואדניהם<BR>שלשה׃
ולשער  החצר  מסך  <BR>עשרים  אמה  תכלת<BR>וארגמן  ותולעת  שני<BR>ושש  משזר  מעשה  רקם<BR>עמדיהם  ארבעה<BR>ואדניהם  ארבעה׃
כל־עמודי  החצר  <BR>סביב  מחשקים  כסף<BR>וויהם  כסף  ואדניהם<BR>נחשת׃
ארך  החצר  מאה  באמה  <BR>ורחב  חמשים  בחמשים<BR>וקמה  חמש  אמות  שש<BR>משזר  ואדניהם<BR>נחשת׃
לכל  כלי  המשכן  בכל  <BR>עבדתו  וכל־יתדתיו<BR>וכל־יתדת  החצר<BR>נחשת׃
ואתה  תצוה  את־בני  <BR>ישראל  ויקחו  אליך<BR>שמן  זית  זך  כתית<BR>למאור  להעלת  נר<BR>תמיד׃
באהל  מועד  מחוץ  <BR>לפרכת  אשר  על־העדת<BR>יערך  אתו  אהרן<BR>ובניו  מערב  עד־<BR>בקר  לפני  יהוה  חקת<BR>עולם  לדרתם  מאת<BR>בני  ישראל׃
