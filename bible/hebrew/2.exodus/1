ואלה  שמות  בני  <BR>ישראל  הבאים<BR>מצרימה  את  יעקב<BR>איש  וביתו  באו׃
ראובן  שמעון  לוי  <BR>ויהודה׃
יששכר  זבולן  <BR>ובנימן׃
דן  ונפתלי  גד  <BR>ואשר׃
ויהי  כל־נפש  יצאי  <BR>ירך־יעקב  שבעים<BR>נפש  ויוסף  היה<BR>במצרים׃
וימת  יוסף  <BR>וכל־אחיו  וכל  הדור<BR>ההוא׃
ובני  ישראל  פרו  <BR>וישרצו  וירבו<BR>ויעצמו  במאד  מאד<BR>ותמלא  הארץ  אתם׃
ויקם  מלך־חדש  <BR>על־מצרים  אשר<BR>לא־ידע  את־יוסף׃
ויאמר  אל־עמו  הנה  <BR>עם  בני  ישראל  רב<BR>ועצום  ממנו׃
הבה  נתחכמה  לו  <BR>פן־ירבה  והיה<BR>כי־תקראנה  מלחמה<BR>ונוסף  גם־הוא  על־<BR>שנאינו  ונלחם־בנו<BR>ועלה  מן־הארץ׃
וישימו  עליו  שרי  <BR>מסים  למען  ענתו<BR>בסבלתם  ויבן  ערי<BR>מסכנות  לפרעה<BR>את־פתם  ואת־רעמסס׃
וכאשר  יענו  אתו  כן  <BR>ירבה  וכן  יפרץ<BR>ויקצו  מפני  בני<BR>ישראל׃
ויעבדו  מצרים  <BR>את־בני  ישראל<BR>בפרך׃
וימררו  את־חייהם  <BR>בעבדה  קשה  בחמר<BR>ובלבנים  ובכל־עבדה<BR>בשדה  את  כל־  עבדתם<BR>אשר־עבדו  בהם<BR>בפרך׃
ויאמר  מלך  מצרים  <BR>למילדת  העברית  אשר<BR>שם  האחת  שפרה  ושם<BR>השנית  פועה׃
ויאמר  בילדכן  <BR>את־העבריות  וראיתן<BR>על־האבנים  אם־בן<BR>הוא  והמתן  אתו<BR>ואם־בת  הוא  וחיה׃
ותיראן  המילדת  <BR>את־האלהים  ולא  עשו<BR>כאשר  דבר  אליהן<BR>מלך  מצרים  ותחיין<BR>את־הילדים׃
ויקרא  מלך־מצרים  <BR>למילדת  ויאמר  להן<BR>מדוע  עשיתן  הדבר<BR>הזה  ותחיין<BR>את־הילדים׃
ותאמרן  המילדת  <BR>אל־פרעה  כי  לא<BR>כנשים  המצרית<BR>העברית  כי־חיות<BR>הנה  בטרם  תבוא<BR>אלהן  המילדת<BR>וילדו׃
וייטב  אלהים  <BR>למילדת  וירב  העם<BR>ויעצמו  מאד׃
ויהי  כי־יראו  <BR>המילדת  את־האלהים<BR>ויעש  להם  בתים׃
ויצו  פרעה  לכל־עמו  <BR>לאמר  כל־הבן  הילוד<BR>היארה  תשליכהו<BR>וכל־הבת  תחיון׃
