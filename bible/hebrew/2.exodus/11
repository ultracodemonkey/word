ויאמר  יהוה  אל־משה  <BR>עוד  נגע  אחד  אביא<BR>על־פרעה  ועל־מצרים<BR>אחרי־כן  ישלח  אתכם<BR>מזה  כשלחו  כלה  גרש<BR>יגרש  אתכם  מזה׃
דבר־נא  באזני  העם  <BR>וישאלו  איש  מאת<BR>רעהו  ואשה  מאת<BR>רעותה  כלי־כסף<BR>וכלי  זהב׃
ויתן  יהוה  את־חן  <BR>העם  בעיני  מצרים<BR>גם  האיש  משה  גדול<BR>מאד  בארץ  מצרים<BR>בעיני  עבדי־פרעה<BR>ובעיני  העם׃
ויאמר  משה  כה  אמר  <BR>יהוה  כחצת  הלילה<BR>אני  יוצא  בתוך<BR>מצרים׃
ומת  כל־בכור  בארץ  <BR>מצרים  מבכור  פרעה<BR>הישב  על־כסאו  עד<BR>בכור  השפחה  אשר<BR>אחר  הרחים  וכל<BR>בכור  בהמה׃
והיתה  צעקה  גדלה  <BR>בכל־ארץ  מצרים  אשר<BR>כמהו  לא  נהיתה<BR>וכמהו  לא  תסף׃
ולכל  בני  ישראל  לא  <BR>יחרץ־כלב  לשנו<BR>למאיש  ועד־בהמה<BR>למען  תדעון  אשר<BR>יפלה  יהוה  בין<BR>מצרים  ובין  ישראל׃
וירדו  כל־עבדיך  <BR>אלה  אלי<BR>והשתחוו־לי  לאמר<BR>צא  אתה  וכל־העם<BR>אשר־  ברגליך<BR>ואחרי־כן  אצא  ויצא<BR>מעם־פרעה  בחרי־אף׃
ויאמר  יהוה  אל־משה  <BR>לא־ישמע  אליכם<BR>פרעה  למען  רבות<BR>מופתי  בארץ  מצרים׃
ומשה  ואהרן  עשו  <BR>את־כל־המפתים  האלה<BR>לפני  פרעה  ויחזק<BR>יהוה  את־לב  פרעה<BR>ולא־שלח<BR>את־בני־ישראל<BR>מארצו׃
