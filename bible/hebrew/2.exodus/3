ומשה  היה  רעה  <BR>את־צאן  יתרו  חתנו<BR>כהן  מדין  וינהג<BR>את־הצאן  אחר  המדבר<BR>ויבא  אל־הר  האלהים<BR>חרבה׃
וירא  מלאך  יהוה  <BR>אליו  בלבת־אש  מתוך<BR>הסנה  וירא  והנה<BR>הסנה  בער  באש<BR>והסנה  איננו  אכל׃
ויאמר  משה  אסרה־נא  <BR>ואראה  את־המראה<BR>הגדל  הזה  מדוע<BR>לא־יבער  הסנה׃
וירא  יהוה  כי  סר  <BR>לראות  ויקרא  אליו<BR>אלהים  מתוך  הסנה<BR>ויאמר  משה  משה<BR>ויאמר  הנני׃
ויאמר  אל־תקרב  הלם  <BR>של־נעליך  מעל<BR>רגליך  כי  המקום<BR>אשר  אתה  עומד  עליו<BR>אדמת־קדש  הוא׃
ויאמר  אנכי  אלהי  <BR>אביך  אלהי  אברהם<BR>אלהי  יצחק  ואלהי<BR>יעקב  ויסתר  משה<BR>פניו  כי  ירא  מהביט<BR>אל־האלהים׃
ויאמר  יהוה  ראה  <BR>ראיתי  את־עני  עמי<BR>אשר  במצרים<BR>ואת־צעקתם  שמעתי<BR>מפני  נגשיו  כי<BR>ידעתי  את־מכאביו׃
וארד  להצילו  מיד  <BR>מצרים  ולהעלתו<BR>מן־הארץ  ההוא<BR>אל־ארץ  טובה  ורחבה<BR>אל־ארץ  זבת  חלב<BR>ודבש  אל־מקום<BR>הכנעני  והחתי<BR>והאמרי  והפרזי<BR>והחוי  והיבוסי׃
ועתה  הנה  צעקת  <BR>בני־ישראל  באה  אלי<BR>וגם־ראיתי  את־הלחץ<BR>אשר  מצרים  לחצים<BR>אתם׃
ועתה  לכה  ואשלחך  <BR>אל־פרעה  והוצא<BR>את־עמי  בני־ישראל<BR>ממצרים׃
ויאמר  משה  <BR>אל־האלהים  מי  אנכי<BR>כי  אלך  אל־פרעה<BR>וכי  אוציא  את־בני<BR>ישראל  ממצרים׃
ויאמר  כי־אהיה  עמך  <BR>וזה־לך  האות  כי<BR>אנכי  שלחתיך<BR>בהוציאך  את־העם<BR>ממצרים  תעבדון<BR>את־האלהים  על  ההר<BR>הזה׃
ויאמר  משה  <BR>אל־האלהים  הנה<BR>אנכי  בא  אל־בני<BR>ישראל  ואמרתי  להם<BR>אלהי  אבותיכם<BR>שלחני  אליכם<BR>ואמרו־לי  מה־שמו<BR>מה  אמר  אלהם׃
ויאמר  אלהים  <BR>אל־משה  אהיה  אשר<BR>אהיה  ויאמר  כה<BR>תאמר  לבני  ישראל<BR>אהיה  שלחני  אליכם׃
ויאמר  עוד  אלהים  <BR>אל־משה  כה־תאמר<BR>אל־בני  ישראל  יהוה<BR>אלהי  אבתיכם  אלהי<BR>אברהם  אלהי  יצחק<BR>ואלהי  יעקב  שלחני<BR>אליכם  זה־שמי  לעלם<BR>וזה  זכרי  לדר  דר׃
לך  ואספת  את־זקני  <BR>ישראל  ואמרת  אלהם<BR>יהוה  אלהי  אבתיכם<BR>נראה  אלי  אלהי<BR>אברהם  יצחק  ויעקב<BR>לאמר  פקד  פקדתי<BR>אתכם  ואת־העשוי<BR>לכם  במצרים׃
ואמר  אעלה  אתכם  <BR>מעני  מצרים  אל־ארץ<BR>הכנעני  והחתי<BR>והאמרי  והפרזי<BR>והחוי  והיבוסי<BR>אל־ארץ  זבת  חלב<BR>ודבש׃
ושמעו  לקלך  ובאת  <BR>אתה  וזקני  ישראל<BR>אל־מלך  מצרים<BR>ואמרתם  אליו  יהוה<BR>אלהי  העבריים  נקרה<BR>עלינו  ועתה<BR>נלכה־נא  דרך  שלשת<BR>ימים  במדבר  ונזבחה<BR>ליהוה  אלהינו׃
ואני  ידעתי  כי  <BR>לא־יתן  אתכם  מלך<BR>מצרים  להלך  ולא<BR>ביד  חזקה׃
ושלחתי  את־ידי  <BR>והכיתי  את־מצרים<BR>בכל  נפלאתי  אשר<BR>אעשה  בקרבו<BR>ואחרי־כן  ישלח<BR>אתכם׃
ונתתי  את־חן  <BR>העם־הזה  בעיני<BR>מצרים  והיה  כי<BR>תלכון  לא  תלכו<BR>ריקם׃
ושאלה  אשה  משכנתה  <BR>ומגרת  ביתה<BR>כלי־כסף  וכלי  זהב<BR>ושמלת  ושמתם  על־<BR>בניכם  ועל־בנתיכם<BR>ונצלתם  את־מצרים׃
