ויאמר  יהוה  אל־משה  <BR>פסל־לך  שני־לחת<BR>אבנים  כראשנים<BR>וכתבתי  על־הלחת<BR>את־הדברים  אשר  היו<BR>על־הלחת  הראשנים<BR>אשר  שברת׃
והיה  נכון  לבקר  <BR>ועלית  בבקר  אל־הר<BR>סיני  ונצבת  לי  שם<BR>על־ראש  ההר׃
ואיש  לא־יעלה  עמך  <BR>וגם־איש  אל־ירא<BR>בכל־ההר  גם־הצאן<BR>והבקר  אל־ירעו<BR>אל־מול  ההר  ההוא׃
ויפסל  שני־לחת  <BR>אבנים  כראשנים<BR>וישכם  משה  בבקר<BR>ויעל  אל־הר  סיני<BR>כאשר  צוה  יהוה  אתו<BR>ויקח  בידו  שני  לחת<BR>אבנים׃
וירד  יהוה  בענן  <BR>ויתיצב  עמו  שם<BR>ויקרא  בשם  יהוה׃
ויעבר  יהוה  <BR>על־פניו  ויקרא<BR>יהוה  יהוה  אל  רחום<BR>וחנון  ארך  אפים<BR>ורב־  חסד  ואמת׃
נצר  חסד  לאלפים  <BR>נשא  עון  ופשע<BR>וחטאה  ונקה  לא<BR>ינקה  פקד  עון  אבות<BR>על־בנים  ועל־בני<BR>בנים  על־שלשים<BR>ועל־רבעים׃
וימהר  משה  ויקד  <BR>ארצה  וישתחו׃
ויאמר  אם־נא  מצאתי  <BR>חן  בעיניך  אדני<BR>ילך־נא  אדני<BR>בקרבנו  כי  עם־קשה־<BR>ערף  הוא  וסלחת<BR>לעוננו  ולחטאתנו<BR>ונחלתנו׃
ויאמר  הנה  אנכי  <BR>כרת  ברית  נגד<BR>כל־עמך  אעשה  נפלאת<BR>אשר  לא־נבראו<BR>בכל־הארץ<BR>ובכל־הגוים  וראה<BR>כל־העם  אשר־אתה<BR>בקרבו  את־מעשה<BR>יהוה  כי־  נורא  הוא<BR>אשר  אני  עשה  עמך׃
שמר־לך  את  אשר  <BR>אנכי  מצוך  היום<BR>הנני  גרש  מפניך<BR>את־האמרי  והכנעני<BR>והחתי  והפרזי<BR>והחוי  והיבוסי׃
השמר  לך  פן־תכרת  <BR>ברית  ליושב  הארץ<BR>אשר  אתה  בא  עליה<BR>פן־יהיה  למוקש<BR>בקרבך׃
כי  את־מזבחתם  <BR>תתצון  ואת־מצבתם<BR>תשברון  ואת־אשריו<BR>תכרתון׃
כי  לא  תשתחוה  לאל  <BR>אחר  כי  יהוה  קנא<BR>שמו  אל  קנא  הוא׃
פן־תכרת  ברית  <BR>ליושב  הארץ  וזנו<BR>אחרי  אלהיהם  וזבחו<BR>לאלהיהם  וקרא  לך<BR>ואכלת  מזבחו׃
ולקחת  מבנתיו  <BR>לבניך  וזנו  בנתיו<BR>אחרי  אלהיהן  והזנו<BR>את־בניך  אחרי<BR>אלהיהן׃
אלהי  מסכה  לא  <BR>תעשה־לך׃
את־חג  המצות  תשמר  <BR>שבעת  ימים  תאכל<BR>מצות  אשר  צויתך<BR>למועד  חדש  האביב<BR>כי  בחדש  האביב<BR>יצאת  ממצרים׃
כל־פטר  רחם  לי  <BR>וכל־מקנך  תזכר  פטר<BR>שור  ושה׃
ופטר  חמור  תפדה  <BR>בשה  ואם־לא  תפדה<BR>וערפתו  כל  בכור<BR>בניך  תפדה  ולא־<BR>יראו  פני  ריקם׃
ששת  ימים  תעבד  <BR>וביום  השביעי  תשבת<BR>בחריש  ובקציר<BR>תשבת׃
וחג  שבעת  תעשה  לך  <BR>בכורי  קציר  חטים<BR>וחג  האסיף  תקופת<BR>השנה׃
שלש  פעמים  בשנה  <BR>יראה  כל־זכורך<BR>את־פני  האדן  יהוה<BR>אלהי  ישראל׃
כי־אוריש  גוים  <BR>מפניך  והרחבתי<BR>את־גבלך  ולא־יחמד<BR>איש  את־ארצך  בעלתך<BR>לראות  את־פני  יהוה<BR>אלהיך  שלש  פעמים<BR>בשנה׃
לא־תשחט  על־חמץ  <BR>דם־זבחי  ולא־ילין<BR>לבקר  זבח  חג  הפסח׃
ראשית  בכורי  אדמתך  <BR>תביא  בית  יהוה<BR>אלהיך  לא־תבשל  גדי<BR>בחלב  אמו׃
ויאמר  יהוה  אל־משה  <BR>כתב־לך  את־הדברים<BR>האלה  כי  על־פי<BR>הדברים  האלה  כרתי<BR>אתך  ברית<BR>ואת־ישראל׃
ויהי־שם  עם־יהוה  <BR>ארבעים  יום<BR>וארבעים  לילה  לחם<BR>לא  אכל  ומים  לא<BR>שתה  ויכתב  על־הלחת<BR>את  דברי  הברית<BR>עשרת  הדברים׃
ויהי  ברדת  משה  מהר  <BR>סיני  ושני  לחת<BR>העדת  ביד־משה<BR>ברדתו  מן־ההר  ומשה<BR>לא־ידע  כי  קרן  עור<BR>פניו  בדברו  אתו׃
וירא  אהרן  וכל־בני  <BR>ישראל  את־משה  והנה<BR>קרן  עור  פניו<BR>וייראו  מגשת  אליו׃
ויקרא  אלהם  משה  <BR>וישבו  אליו  אהרן<BR>וכל־הנשאים  בעדה<BR>וידבר  משה  אלהם׃
ואחרי־כן  נגשו  <BR>כל־בני  ישראל<BR>ויצום  את  כל־אשר<BR>דבר  יהוה  אתו  בהר<BR>סיני׃
ויכל  משה  מדבר  אתם  <BR>ויתן  על־פניו<BR>מסוה׃
ובבא  משה  לפני  <BR>יהוה  לדבר  אתו<BR>יסיר  את־המסוה<BR>עד־צאתו  ויצא  ודבר<BR>אל־בני  ישראל  את<BR>אשר  יצוה׃
וראו  בני־ישראל  <BR>את־פני  משה  כי  קרן<BR>עור  פני  משה  והשיב<BR>משה  את־  המסוה<BR>על־פניו  עד־באו<BR>לדבר  אתו׃
