ויסעו  כל־עדת  <BR>בני־ישראל<BR>ממדבר־סין  למסעיהם<BR>על־פי  יהוה  ויחנו<BR>ברפידים  ואין  מים<BR>לשתת  העם׃
וירב  העם  עם־משה  <BR>ויאמרו  תנו־לנו<BR>מים  ונשתה  ויאמר<BR>להם  משה  מה־<BR>תריבון  עמדי<BR>מה־תנסון  את־יהוה׃
ויצמא  שם  העם  למים  <BR>וילן  העם  על־משה<BR>ויאמר  למה  זה<BR>העליתנו  ממצרים<BR>להמית  אתי  ואת־בני<BR>ואת־מקני  בצמא׃
ויצעק  משה  אל־יהוה  <BR>לאמר  מה  אעשה  לעם<BR>הזה  עוד  מעט<BR>וסקלני׃
ויאמר  יהוה  אל־משה  <BR>עבר  לפני  העם  וקח<BR>אתך  מזקני  ישראל<BR>ומטך  אשר  הכית  בו<BR>את־היאר  קח  בידך<BR>והלכת׃
הנני  עמד  לפניך  שם  <BR>על־הצור  בחרב<BR>והכית  בצור  ויצאו<BR>ממנו  מים  ושתה  העם<BR>ויעש  כן  משה  לעיני<BR>זקני  ישראל׃
ויקרא  שם  המקום  <BR>מסה  ומריבה  על־ריב<BR>בני  ישראל  ועל<BR>נסתם  את־יהוה  לאמר<BR>היש  יהוה  בקרבנו<BR>אם־אין׃
ויבא  עמלק  וילחם  <BR>עם־ישראל  ברפידם׃
ויאמר  משה  <BR>אל־יהושע  בחר־לנו<BR>אנשים  וצא  הלחם<BR>בעמלק  מחר  אנכי<BR>נצב  על־ראש  הגבעה<BR>ומטה  האלהים  בידי׃
ויעש  יהושע  כאשר  <BR>אמר־לו  משה  להלחם<BR>בעמלק  ומשה  אהרן<BR>וחור  עלו  ראש<BR>הגבעה׃
והיה  כאשר  ירים  <BR>משה  ידו  וגבר<BR>ישראל  וכאשר  יניח<BR>ידו  וגבר  עמלק׃
וידי  משה  כבדים  <BR>ויקחו־אבן  וישימו<BR>תחתיו  וישב  עליה<BR>ואהרן  וחור  תמכו<BR>בידיו  מזה  אחד<BR>ומזה  אחד  ויהי<BR>ידיו  אמונה  עד־בא<BR>השמש׃
ויחלש  יהושע  <BR>את־עמלק  ואת־עמו<BR>לפי־חרב׃
ויאמר  יהוה  אל־משה  <BR>כתב  זאת  זכרון<BR>בספר  ושים  באזני<BR>יהושע  כי־מחה  אמחה<BR>את־זכר  עמלק  מתחת<BR>השמים׃
ויבן  משה  מזבח  <BR>ויקרא  שמו  יהוה<BR>נסי׃
ויאמר  כי־יד  על־כס  <BR>יה  מלחמה  ליהוה<BR>בעמלק  מדר  דר׃
