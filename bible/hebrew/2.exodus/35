ויקהל  משה  <BR>את־כל־עדת  בני<BR>ישראל  ויאמר  אלהם<BR>אלה  הדברים<BR>אשר־צוה  יהוה  לעשת<BR>אתם׃
ששת  ימים  תעשה  <BR>מלאכה  וביום<BR>השביעי  יהיה  לכם<BR>קדש  שבת  שבתון<BR>ליהוה  כל־העשה  בו<BR>מלאכה  יומת׃
לא־תבערו  אש  בכל  <BR>משבתיכם  ביום<BR>השבת׃
ויאמר  משה  <BR>אל־כל־עדת<BR>בני־ישראל  לאמר  זה<BR>הדבר  אשר־צוה  יהוה<BR>לאמר׃
קחו  מאתכם  תרומה  <BR>ליהוה  כל  נדיב  לבו<BR>יביאה  את  תרומת<BR>יהוה  זהב  וכסף<BR>ונחשת׃
ותכלת  וארגמן  <BR>ותולעת  שני  ושש<BR>ועזים׃
וערת  אילם  מאדמים  <BR>וערת  תחשים  ועצי<BR>שטים׃
ושמן  למאור  ובשמים  <BR>לשמן  המשחה  ולקטרת<BR>הסמים׃
ואבני־שהם  ואבני  <BR>מלאים  לאפוד<BR>ולחשן׃
וכל־חכם־לב  בכם  <BR>יבאו  ויעשו  את<BR>כל־אשר  צוה  יהוה׃
את־המשכן  את־אהלו  <BR>ואת־מכסהו<BR>את־קרסיו<BR>ואת־קרשיו<BR>את־בריחו  את־<BR>עמדיו  ואת־אדניו׃
את־הארן  ואת־בדיו  <BR>את־הכפרת  ואת  פרכת<BR>המסך׃
את־השלחן  ואת־בדיו  <BR>ואת־כל־כליו  ואת<BR>לחם  הפנים׃
ואת־מנרת  המאור  <BR>ואת־כליה<BR>ואת־נרתיה  ואת  שמן<BR>המאור׃
ואת־מזבח  הקטרת  <BR>ואת־בדיו  ואת  שמן<BR>המשחה  ואת  קטרת<BR>הסמים  ואת־מסך<BR>הפתח  לפתח  המשכן׃
את  מזבח  העלה  <BR>ואת־מכבר  הנחשת<BR>אשר־לו  את־בדיו<BR>ואת־כל־כליו  את־<BR>הכיר  ואת־כנו׃
את  קלעי  החצר  <BR>את־עמדיו<BR>ואת־אדניה  ואת  מסך<BR>שער  החצר׃
את־יתדת  המשכן  <BR>ואת־יתדת  החצר<BR>ואת־מיתריהם׃
את־בגדי  השרד  לשרת  <BR>בקדש  את־בגדי  הקדש<BR>לאהרן  הכהן<BR>ואת־בגדי  בניו<BR>לכהן׃
ויצאו  כל־עדת  <BR>בני־ישראל  מלפני<BR>משה׃
ויבאו  כל־איש  <BR>אשר־נשאו  לבו  וכל<BR>אשר  נדבה  רוחו  אתו<BR>הביאו  את־  תרומת<BR>יהוה  למלאכת  אהל<BR>מועד  ולכל־עבדתו<BR>ולבגדי  הקדש׃
ויבאו  האנשים  <BR>על־הנשים  כל  נדיב<BR>לב  הביאו  חח  ונזם<BR>וטבעת  וכומז<BR>כל־כלי  זהב<BR>וכל־איש  אשר  הניף<BR>תנופת  זהב  ליהוה׃
וכל־איש  אשר־נמצא  <BR>אתו  תכלת  וארגמן<BR>ותולעת  שני  ושש<BR>ועזים  וערת  אילם<BR>מאדמים  וערת  תחשים<BR>הביאו׃
כל־מרים  תרומת  כסף  <BR>ונחשת  הביאו  את<BR>תרומת  יהוה  וכל<BR>אשר  נמצא  אתו  עצי<BR>שטים  לכל־מלאכת<BR>העבדה  הביאו׃
וכל־אשה  חכמת־לב  <BR>בידיה  טוו  ויביאו<BR>מטוה  את־התכלת<BR>ואת־הארגמן  את־<BR>תולעת  השני<BR>ואת־השש׃
וכל־הנשים  אשר  נשא  <BR>לבן  אתנה  בחכמה<BR>טוו  את־העזים׃
והנשאם  הביאו  את  <BR>אבני  השהם  ואת<BR>אבני  המלאים  לאפוד<BR>ולחשן׃
ואת־הבשם  ואת־השמן  <BR>למאור  ולשמן  המשחה<BR>ולקטרת  הסמים׃
כל־איש  ואשה  אשר  <BR>נדב  לבם  אתם  להביא<BR>לכל־המלאכה  אשר<BR>צוה  יהוה  לעשות<BR>ביד־משה  הביאו<BR>בני־ישראל  נדבה<BR>ליהוה׃
ויאמר  משה  אל־בני  <BR>ישראל  ראו  קרא<BR>יהוה  בשם  בצלאל<BR>בן־אורי  בן־חור<BR>למטה  יהודה׃
וימלא  אתו  רוח  <BR>אלהים  בחכמה<BR>בתבונה  ובדעת<BR>ובכל־מלאכה׃
ולחשב  מחשבת  לעשת  <BR>בזהב  ובכסף<BR>ובנחשת׃
ובחרשת  אבן  למלאת  <BR>ובחרשת  עץ  לעשות<BR>בכל־מלאכת  מחשבת׃
ולהורת  נתן  בלבו  <BR>הוא  ואהליאב<BR>בן־אחיסמך<BR>למטה־דן׃
מלא  אתם  חכמת־לב  <BR>לעשות  כל־מלאכת<BR>חרש  וחשב  ורקם<BR>בתכלת  ובארגמן<BR>בתולעת  השני  ובשש<BR>וארג  עשי  כל־מלאכה<BR>וחשבי  מחשבת׃
