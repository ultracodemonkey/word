ויסעו  מאילם  ויבאו  <BR>כל־עדת  בני־ישראל<BR>אל־מדבר־סין  אשר<BR>בין־אילם  ובין<BR>סיני  בחמשה  עשר<BR>יום  לחדש  השני<BR>לצאתם  מארץ  מצרים׃
וילינו  כל־עדת  <BR>בני־ישראל  על־משה<BR>ועל־אהרן  במדבר׃
ויאמרו  אלהם  בני  <BR>ישראל  מי־יתן<BR>מותנו  ביד־יהוה<BR>בארץ  מצרים  בשבתנו<BR>על־סיר  הבשר<BR>באכלנו  לחם  לשבע<BR>כי־הוצאתם  אתנו<BR>אל־המדבר  הזה<BR>להמית  את־כל־הקהל<BR>הזה  ברעב׃
ויאמר  יהוה  אל־משה  <BR>הנני  ממטיר  לכם<BR>לחם  מן־השמים  ויצא<BR>העם  ולקטו  דבר־יום<BR>ביומו  למען  אנסנו<BR>הילך  בתורתי<BR>אם־לא׃
והיה  ביום  הששי  <BR>והכינו  את<BR>אשר־יביאו  והיה<BR>משנה  על  אשר־ילקטו<BR>יום  יום׃
ויאמר  משה  ואהרן  <BR>אל־כל־בני  ישראל<BR>ערב  וידעתם  כי<BR>יהוה  הוציא  אתכם<BR>מארץ  מצרים׃
ובקר  וראיתם  <BR>את־כבוד  יהוה<BR>בשמעו  את־תלנתיכם<BR>על־יהוה  ונחנו  מה<BR>כי  תלונו  עלינו׃
ויאמר  משה  בתת  <BR>יהוה  לכם  בערב  בשר<BR>לאכל  ולחם  בבקר<BR>לשבע  בשמע  יהוה<BR>את־תלנתיכם<BR>אשר־אתם  מלינם<BR>עליו  ונחנו  מה<BR>לא־עלינו  תלנתיכם<BR>כי  על־  יהוה׃
ויאמר  משה  אל־אהרן  <BR>אמר  אל־כל־עדת  בני<BR>ישראל  קרבו  לפני<BR>יהוה  כי  שמע  את<BR>תלנתיכם׃
ויהי  כדבר  אהרן  <BR>אל־כל־עדת<BR>בני־ישראל  ויפנו<BR>אל־המדבר  והנה<BR>כבוד  יהוה  נראה<BR>בענן׃
וידבר  יהוה  אל־משה  <BR>לאמר׃
שמעתי  את־תלונת  <BR>בני  ישראל  דבר<BR>אלהם  לאמר  בין<BR>הערבים  תאכלו  בשר<BR>ובבקר  תשבעו־לחם<BR>וידעתם  כי  אני<BR>יהוה  אלהיכם׃
ויהי  בערב  ותעל  <BR>השלו  ותכס<BR>את־המחנה  ובבקר<BR>היתה  שכבת  הטל<BR>סביב  למחנה׃
ותעל  שכבת  הטל  <BR>והנה  על־פני  המדבר<BR>דק  מחספס  דק  ככפר<BR>על־הארץ׃
ויראו  בני־ישראל  <BR>ויאמרו  איש<BR>אל־אחיו  מן  הוא  כי<BR>לא  ידעו  מה־הוא<BR>ויאמר  משה  אלהם<BR>הוא  הלחם  אשר  נתן<BR>יהוה  לכם  לאכלה׃
זה  הדבר  אשר  צוה  <BR>יהוה  לקטו  ממנו<BR>איש  לפי  אכלו  עמר<BR>לגלגלת  מספר<BR>נפשתיכם  איש  לאשר<BR>באהלו  תקחו׃
ויעשו־כן  בני  <BR>ישראל  וילקטו<BR>המרבה  והממעיט׃
וימדו  בעמר  ולא  <BR>העדיף  המרבה<BR>והממעיט  לא  החסיר<BR>איש  לפי־אכלו<BR>לקטו׃
ויאמר  משה  אלהם  <BR>איש  אל־יותר  ממנו<BR>עד־בקר׃
ולא־שמעו  אל־משה  <BR>ויותרו  אנשים  ממנו<BR>עד־בקר  וירם<BR>תולעים  ויבאש<BR>ויקצף  עלהם  משה׃
וילקטו  אתו  בבקר  <BR>בבקר  איש  כפי  אכלו<BR>וחם  השמש  ונמס׃
ויהי  ביום  הששי  <BR>לקטו  לחם  משנה  שני<BR>העמר  לאחד  ויבאו<BR>כל־נשיאי  העדה<BR>ויגידו  למשה׃
ויאמר  אלהם  הוא  <BR>אשר  דבר  יהוה<BR>שבתון  שבת־קדש<BR>ליהוה  מחר  את  אשר־<BR>תאפו  אפו  ואת<BR>אשר־תבשלו  בשלו<BR>ואת  כל־העדף  הניחו<BR>לכם  למשמרת  עד־<BR>הבקר׃
ויניחו  אתו  <BR>עד־הבקר  כאשר  צוה<BR>משה  ולא  הבאיש<BR>ורמה  לא־היתה  בו׃
ויאמר  משה  אכלהו  <BR>היום  כי־שבת  היום<BR>ליהוה  היום  לא<BR>תמצאהו  בשדה׃
ששת  ימים  תלקטהו  <BR>וביום  השביעי  שבת<BR>לא  יהיה־בו׃
ויהי  ביום  השביעי  <BR>יצאו  מן־העם  ללקט<BR>ולא  מצאו׃
ויאמר  יהוה  אל־משה  <BR>עד־אנה  מאנתם  לשמר<BR>מצותי  ותורתי׃
ראו  כי־יהוה  נתן  <BR>לכם  השבת  על־כן<BR>הוא  נתן  לכם  ביום<BR>הששי  לחם  יומים<BR>שבו  איש  תחתיו<BR>אל־יצא  איש  ממקמו<BR>ביום  השביעי׃
וישבתו  העם  ביום  <BR>השבעי׃
ויקראו  בית־ישראל  <BR>את־שמו  מן  והוא<BR>כזרע  גד  לבן  וטעמו<BR>כצפיחת  בדבש׃
ויאמר  משה  זה  הדבר  <BR>אשר  צוה  יהוה  מלא<BR>העמר  ממנו  למשמרת<BR>לדרתיכם  למען  יראו<BR>את־הלחם  אשר<BR>האכלתי  אתכם  במדבר<BR>בהוציאי  אתכם  מארץ<BR>מצרים׃
ויאמר  משה  אל־אהרן  <BR>קח  צנצנת  אחת<BR>ותן־שמה  מלא־העמר<BR>מן  והנח  אתו  לפני<BR>יהוה  למשמרת<BR>לדרתיכם׃
כאשר  צוה  יהוה  <BR>אל־משה  ויניחהו<BR>אהרן  לפני  העדת<BR>למשמרת׃
ובני  ישראל  אכלו  <BR>את־המן  ארבעים  שנה<BR>עד־באם  אל־ארץ<BR>נושבת  את־המן  אכלו<BR>עד־באם  אל־קצה  ארץ<BR>כנען׃
והעמר  עשרית  האיפה  <BR>הוא׃
