וירא  העם  כי־בשש  <BR>משה  לרדת  מן־ההר<BR>ויקהל  העם  על־אהרן<BR>ויאמרו  אליו  קום<BR>עשה־לנו  אלהים  אשר<BR>ילכו  לפנינו  כי־זה<BR>משה  האיש  אשר<BR>העלנו  מארץ  מצרים<BR>לא  ידענו  מה־היה<BR>לו׃
ויאמר  אלהם  אהרן  <BR>פרקו  נזמי  הזהב<BR>אשר  באזני  נשיכם<BR>בניכם  ובנתיכם<BR>והביאו  אלי׃
ויתפרקו  כל־העם  <BR>את־נזמי  הזהב  אשר<BR>באזניהם  ויביאו<BR>אל־אהרן׃
ויקח  מידם  ויצר  <BR>אתו  בחרט  ויעשהו<BR>עגל  מסכה  ויאמרו<BR>אלה  אלהיך  ישראל<BR>אשר  העלוך  מארץ<BR>מצרים׃
וירא  אהרן  ויבן  <BR>מזבח  לפניו  ויקרא<BR>אהרן  ויאמר  חג<BR>ליהוה  מחר׃
וישכימו  ממחרת  <BR>ויעלו  עלת  ויגשו<BR>שלמים  וישב  העם<BR>לאכל  ושתו  ויקמו<BR>לצחק׃
וידבר  יהוה  אל־משה  <BR>לך־רד  כי  שחת  עמך<BR>אשר  העלית  מארץ<BR>מצרים׃
סרו  מהר  מן־הדרך  <BR>אשר  צויתם  עשו  להם<BR>עגל  מסכה<BR>וישתחוו־לו<BR>ויזבחו־  לו  ויאמרו<BR>אלה  אלהיך  ישראל<BR>אשר  העלוך  מארץ<BR>מצרים׃
ויאמר  יהוה  אל־משה  <BR>ראיתי  את־העם  הזה<BR>והנה  עם־קשה־ערף<BR>הוא׃
ועתה  הניחה  לי  <BR>ויחר־אפי  בהם<BR>ואכלם  ואעשה  אותך<BR>לגוי  גדול׃
ויחל  משה  את־פני  <BR>יהוה  אלהיו  ויאמר<BR>למה  יהוה  יחרה  אפך<BR>בעמך  אשר  הוצאת<BR>מארץ  מצרים  בכח<BR>גדול  וביד  חזקה׃
למה  יאמרו  מצרים  <BR>לאמר  ברעה  הוציאם<BR>להרג  אתם  בהרים<BR>ולכלתם  מעל  פני<BR>האדמה  שוב  מחרון<BR>אפך  והנחם  על־הרעה<BR>לעמך׃
זכר  לאברהם  ליצחק  <BR>ולישראל  עבדיך  אשר<BR>נשבעת  להם  בך<BR>ותדבר  אלהם  ארבה<BR>את־זרעכם  ככוכבי<BR>השמים  וכל־הארץ<BR>הזאת  אשר  אמרתי<BR>אתן  לזרעכם  ונחלו<BR>לעלם׃
וינחם  יהוה  <BR>על־הרעה  אשר  דבר<BR>לעשות  לעמו׃
ויפן  וירד  משה  <BR>מן־ההר  ושני  לחת<BR>העדת  בידו  לחת<BR>כתבים  משני  עבריהם<BR>מזה  ומזה  הם<BR>כתבים׃
והלחת  מעשה  אלהים  <BR>המה  והמכתב  מכתב<BR>אלהים  הוא  חרות<BR>על־הלחת׃
וישמע  יהושע  <BR>את־קול  העם  ברעה<BR>ויאמר  אל־משה  קול<BR>מלחמה  במחנה׃
ויאמר  אין  קול  <BR>ענות  גבורה  ואין<BR>קול  ענות  חלושה<BR>קול  ענות  אנכי<BR>שמע׃
ויהי  כאשר  קרב  <BR>אל־המחנה  וירא<BR>את־העגל  ומחלת<BR>ויחר־אף  משה  וישלך<BR>מידו  את־הלחת<BR>וישבר  אתם  תחת<BR>ההר׃
ויקח  את־העגל  אשר  <BR>עשו  וישרף  באש<BR>ויטחן  עד  אשר־דק<BR>ויזר  על־פני  המים<BR>וישק  את־בני<BR>ישראל׃
ויאמר  משה  אל־אהרן  <BR>מה־עשה  לך  העם  הזה<BR>כי־הבאת  עליו  חטאה<BR>גדלה׃
ויאמר  אהרן  אל־יחר  <BR>אף  אדני  אתה  ידעת<BR>את־העם  כי  ברע<BR>הוא׃
ויאמרו  לי  עשה־לנו  <BR>אלהים  אשר  ילכו<BR>לפנינו  כי־זה  משה<BR>האיש  אשר  העלנו<BR>מארץ  מצרים  לא<BR>ידענו  מה־היה  לו׃
ואמר  להם  למי  זהב  <BR>התפרקו  ויתנו־לי<BR>ואשלכהו  באש  ויצא<BR>העגל  הזה׃
וירא  משה  את־העם  <BR>כי  פרע  הוא<BR>כי־פרעה  אהרן<BR>לשמצה  בקמיהם׃
ויעמד  משה  בשער  <BR>המחנה  ויאמר  מי<BR>ליהוה  אלי  ויאספו<BR>אליו  כל־בני  לוי׃
ויאמר  להם  כה־אמר  <BR>יהוה  אלהי  ישראל<BR>שימו  איש־חרבו<BR>על־ירכו  עברו<BR>ושובו  משער  לשער<BR>במחנה  והרגו<BR>איש־את־אחיו  ואיש<BR>את־רעהו  ואיש  את־<BR>קרבו׃
ויעשו  בני־לוי  <BR>כדבר  משה  ויפל<BR>מן־העם  ביום  ההוא<BR>כשלשת  אלפי  איש׃
ויאמר  משה  מלאו  <BR>ידכם  היום  ליהוה<BR>כי  איש  בבנו<BR>ובאחיו  ולתת  עליכם<BR>היום  ברכה׃
ויהי  ממחרת  ויאמר  <BR>משה  אל־העם  אתם<BR>חטאתם  חטאה  גדלה<BR>ועתה  אעלה  אל־<BR>יהוה  אולי  אכפרה<BR>בעד  חטאתכם׃
וישב  משה  אל־יהוה  <BR>ויאמר  אנא  חטא  העם<BR>הזה  חטאה  גדלה<BR>ויעשו  להם  אלהי<BR>זהב׃
ועתה  אם־תשא  חטאתם  <BR>ואם־אין  מחני  נא<BR>מספרך  אשר  כתבת׃
ויאמר  יהוה  אל־משה  <BR>מי  אשר  חטא־לי<BR>אמחנו  מספרי׃
ועתה  לך  נחה  <BR>את־העם  אל<BR>אשר־דברתי  לך  הנה<BR>מלאכי  ילך  לפניך<BR>וביום  פקדי  ופקדתי<BR>עלהם  חטאתם׃
ויגף  יהוה  את־העם  <BR>על  אשר  עשו<BR>את־העגל  אשר  עשה<BR>אהרן׃
