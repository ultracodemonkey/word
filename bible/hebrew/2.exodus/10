ויאמר  יהוה  אל־משה  <BR>בא  אל־פרעה  כי־אני<BR>הכבדתי  את־לבו<BR>ואת־לב  עבדיו  למען<BR>שתי  אתתי  אלה<BR>בקרבו׃
ולמען  תספר  באזני  <BR>בנך  ובן־בנך  את<BR>אשר  התעללתי<BR>במצרים  ואת־אתתי<BR>אשר־שמתי  בם<BR>וידעתם  כי־אני<BR>יהוה׃
ויבא  משה  ואהרן  <BR>אל־פרעה  ויאמרו<BR>אליו  כה־אמר  יהוה<BR>אלהי  העברים  עד־<BR>מתי  מאנת  לענת<BR>מפני  שלח  עמי<BR>ויעבדני׃
כי  אם־מאן  אתה  <BR>לשלח  את־עמי  הנני<BR>מביא  מחר  ארבה<BR>בגבלך׃
וכסה  את־עין  הארץ  <BR>ולא  יוכל  לראת<BR>את־הארץ  ואכל<BR>את־יתר  הפלטה<BR>הנשארת  לכם<BR>מן־הברד  ואכל<BR>את־כל־העץ  הצמח<BR>לכם  מן־השדה׃
ומלאו  בתיך  ובתי  <BR>כל־עבדיך  ובתי<BR>כל־מצרים  אשר<BR>לא־ראו  אבתיך<BR>ואבות  אבתיך  מיום<BR>היותם  על־האדמה  עד<BR>היום  הזה  ויפן<BR>ויצא  מעם  פרעה׃
ויאמרו  עבדי  פרעה  <BR>אליו  עד־מתי  יהיה<BR>זה  לנו  למוקש  שלח<BR>את־האנשים  ויעבדו<BR>את־יהוה  אלהיהם<BR>הטרם  תדע  כי  אבדה<BR>מצרים׃
ויושב  את־משה  <BR>ואת־אהרן  אל־פרעה<BR>ויאמר  אלהם  לכו<BR>עבדו  את־יהוה<BR>אלהיכם  מי  ומי<BR>ההלכים׃
ויאמר  משה  בנערינו  <BR>ובזקנינו  נלך<BR>בבנינו  ובבנותנו<BR>בצאננו  ובבקרנו<BR>נלך  כי  חג־יהוה<BR>לנו׃
ויאמר  אלהם  יהי  כן  <BR>יהוה  עמכם  כאשר<BR>אשלח  אתכם<BR>ואת־טפכם  ראו  כי<BR>רעה  נגד  פניכם׃
לא  כן  לכו־נא  <BR>הגברים  ועבדו<BR>את־יהוה  כי  אתה<BR>אתם  מבקשים  ויגרש<BR>אתם  מאת  פני  פרעה׃
ויאמר  יהוה  אל־משה  <BR>נטה  ידך  על־ארץ<BR>מצרים  בארבה  ויעל<BR>על־ארץ  מצרים<BR>ויאכל  את־כל־עשב<BR>הארץ  את  כל־אשר<BR>השאיר  הברד׃
ויט  משה  את־מטהו  <BR>על־ארץ  מצרים<BR>ויהוה  נהג  רוח<BR>קדים  בארץ  כל־היום<BR>ההוא  וכל־הלילה<BR>הבקר  היה  ורוח<BR>הקדים  נשא<BR>את־הארבה׃
ויעל  הארבה  על  <BR>כל־ארץ  מצרים  וינח<BR>בכל  גבול  מצרים<BR>כבד  מאד  לפניו<BR>לא־היה  כן  ארבה<BR>כמהו  ואחריו  לא<BR>יהיה־כן׃
ויכס  את־עין  <BR>כל־הארץ  ותחשך<BR>הארץ  ויאכל<BR>את־כל־עשב  הארץ<BR>ואת  כל־  פרי  העץ<BR>אשר  הותיר  הברד<BR>ולא־נותר  כל־ירק<BR>בעץ  ובעשב  השדה<BR>בכל־ארץ  מצרים׃
וימהר  פרעה  לקרא  <BR>למשה  ולאהרן  ויאמר<BR>חטאתי  ליהוה<BR>אלהיכם  ולכם׃
ועתה  שא  נא  חטאתי  <BR>אך  הפעם  והעתירו<BR>ליהוה  אלהיכם  ויסר<BR>מעלי  רק  את־המות<BR>הזה׃
ויצא  מעם  פרעה  <BR>ויעתר  אל־יהוה׃
ויהפך  יהוה  רוח־ים  <BR>חזק  מאד  וישא<BR>את־הארבה  ויתקעהו<BR>ימה  סוף  לא  נשאר<BR>ארבה  אחד  בכל  גבול<BR>מצרים׃
ויחזק  יהוה  את־לב  <BR>פרעה  ולא  שלח<BR>את־בני  ישראל׃
ויאמר  יהוה  אל־משה  <BR>נטה  ידך  על־השמים<BR>ויהי  חשך  על־ארץ<BR>מצרים  וימש  חשך׃
ויט  משה  את־ידו  <BR>על־השמים  ויהי<BR>חשך־אפלה  בכל־ארץ<BR>מצרים  שלשת  ימים׃
לא־ראו  איש  <BR>את־אחיו  ולא־קמו<BR>איש  מתחתיו  שלשת<BR>ימים  ולכל־בני<BR>ישראל  היה  אור<BR>במושבתם׃
ויקרא  פרעה  אל־משה  <BR>ויאמר  לכו  עבדו<BR>את־יהוה  רק  צאנכם<BR>ובקרכם  יצג<BR>גם־טפכם  ילך  עמכם׃
ויאמר  משה  גם־אתה  <BR>תתן  בידנו  זבחים<BR>ועלת  ועשינו  ליהוה<BR>אלהינו׃
וגם־מקננו  ילך  <BR>עמנו  לא  תשאר  פרסה<BR>כי  ממנו  נקח  לעבד<BR>את־יהוה  אלהינו<BR>ואנחנו  לא־נדע<BR>מה־נעבד  את־יהוה<BR>עד־באנו  שמה׃
ויחזק  יהוה  את־לב  <BR>פרעה  ולא  אבה<BR>לשלחם׃
ויאמר־לו  פרעה  לך  <BR>מעלי  השמר  לך<BR>אל־תסף  ראות  פני<BR>כי  ביום  ראתך  פני<BR>תמות׃
ויאמר  משה  כן  דברת  <BR>לא־אסף  עוד  ראות<BR>פניך׃
