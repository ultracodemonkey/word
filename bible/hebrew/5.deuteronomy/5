ויקרא  משה  <BR>אל־כל־ישראל  ויאמר<BR>אלהם  שמע  ישראל<BR>את־החקים  ואת־<BR>המשפטים  אשר  אנכי<BR>דבר  באזניכם  היום<BR>ולמדתם  אתם  ושמרתם<BR>לעשתם׃
יהוה  אלהינו  כרת  <BR>עמנו  ברית  בחרב׃
לא  את־אבתינו  כרת  <BR>יהוה  את־הברית<BR>הזאת  כי  אתנו<BR>אנחנו  אלה  פה  היום<BR>כלנו  חיים׃
פנים  בפנים  דבר  <BR>יהוה  עמכם  בהר<BR>מתוך  האש׃
אנכי  עמד  בין־יהוה  <BR>וביניכם  בעת  ההוא<BR>להגיד  לכם  את־דבר<BR>יהוה  כי  יראתם<BR>מפני  האש<BR>ולא־עליתם  בהר<BR>לאמר׃
אנכי  יהוה  אלהיך  <BR>אשר  הוצאתיך  מארץ<BR>מצרים  מבית  עבדים׃
לא  יהיה־לך  אלהים  <BR>אחרים  על־פני׃
לא־תעשה־לך  פסל  <BR>כל־תמונה  אשר<BR>בשמים  ממעל  ואשר<BR>בארץ  מתחת  ואשר<BR>במים  מתחת  לארץ׃
לא־תשתחוה  להם  ולא  <BR>תעבדם  כי  אנכי<BR>יהוה  אלהיך  אל  קנא<BR>פקד  עון  אבות<BR>על־בנים  ועל־שלשים<BR>ועל־רבעים  לשנאי׃
ועשה  חסד  לאלפים  <BR>לאהבי  ולשמרי<BR>מצותו׃
לא  תשא  את־שם־יהוה  <BR>אלהיך  לשוא  כי  לא<BR>ינקה  יהוה  את<BR>אשר־ישא  את־  שמו<BR>לשוא׃
שמור  את־יום  השבת  <BR>לקדשו  כאשר  צוך<BR>יהוה  אלהיך׃
ששת  ימים  תעבד  <BR>ועשית  כל־מלאכתך׃
ויום  השביעי  שבת  <BR>ליהוה  אלהיך  לא<BR>תעשה  כל־מלאכה  אתה<BR>ובנך־ובתך<BR>ועבדך־ואמתך  ושורך<BR>וחמרך  וכל־בהמתך<BR>וגרך  אשר  בשעריך<BR>למען  ינוח  עבדך<BR>ואמתך  כמוך׃
וזכרת  כי־עבד  היית  <BR>בארץ  מצרים  ויצאך<BR>יהוה  אלהיך  משם<BR>ביד  חזקה  ובזרע<BR>נטויה  על־כן  צוך<BR>יהוה  אלהיך  לעשות<BR>את־יום  השבת׃
כבד  את־אביך  <BR>ואת־אמך  כאשר  צוך<BR>יהוה  אלהיך  למען<BR>יאריכן  ימיך  ולמען<BR>ייטב  לך  על  האדמה<BR>אשר־יהוה  אלהיך<BR>נתן  לך׃
לא  תרצח׃  
ולא  תנאף׃  
ולא  תגנב׃  
ולא־תענה  ברעך  עד  <BR>שוא׃
ולא  תחמד  אשת  רעך  <BR>ולא  תתאוה  בית  רעך<BR>שדהו  ועבדו  ואמתו<BR>שורו  וחמרו  וכל<BR>אשר  לרעך׃
את־הדברים  האלה  <BR>דבר  יהוה<BR>אל־כל־קהלכם  בהר<BR>מתוך  האש  הענן<BR>והערפל  קול  גדול<BR>ולא  יסף  ויכתבם<BR>על־שני  לחת  אבנים<BR>ויתנם  אלי׃
ויהי  כשמעכם  <BR>את־הקול  מתוך  החשך<BR>וההר  בער  באש<BR>ותקרבון  אלי  כל־<BR>ראשי  שבטיכם<BR>וזקניכם׃
ותאמרו  הן  הראנו  <BR>יהוה  אלהינו<BR>את־כבדו  ואת־גדלו<BR>ואת־קלו  שמענו<BR>מתוך  האש  היום  הזה<BR>ראינו  כי־ידבר<BR>אלהים  את־האדם<BR>וחי׃
ועתה  למה  נמות  כי  <BR>תאכלנו  האש  הגדלה<BR>הזאת  אם־יספים<BR>אנחנו  לשמע  את־קול<BR>יהוה  אלהינו  עוד<BR>ומתנו׃
כי  מי  כל־בשר  אשר  <BR>שמע  קול  אלהים<BR>חיים  מדבר<BR>מתוך־האש  כמנו<BR>ויחי׃
קרב  אתה  ושמע  את  <BR>כל־אשר  יאמר  יהוה<BR>אלהינו  ואת  תדבר<BR>אלינו  את  כל־  אשר<BR>ידבר  יהוה  אלהינו<BR>אליך  ושמענו<BR>ועשינו׃
וישמע  יהוה  את־קול  <BR>דבריכם  בדברכם  אלי<BR>ויאמר  יהוה  אלי<BR>שמעתי  את־  קול<BR>דברי  העם  הזה  אשר<BR>דברו  אליך  היטיבו<BR>כל־אשר  דברו׃
מי־יתן  והיה  לבבם  <BR>זה  להם  ליראה  אתי<BR>ולשמר  את־כל־מצותי<BR>כל־הימים  למען<BR>ייטב  להם  ולבניהם<BR>לעלם׃
לך  אמר  להם  שובו  <BR>לכם  לאהליכם׃
ואתה  פה  עמד  עמדי  <BR>ואדברה  אליך  את<BR>כל־המצוה  והחקים<BR>והמשפטים  אשר<BR>תלמדם  ועשו  בארץ<BR>אשר  אנכי  נתן  להם<BR>לרשתה׃
ושמרתם  לעשות  כאשר  <BR>צוה  יהוה  אלהיכם<BR>אתכם  לא  תסרו  ימין<BR>ושמאל׃
בכל־הדרך  אשר  צוה  <BR>יהוה  אלהיכם  אתכם<BR>תלכו  למען  תחיון<BR>וטוב  לכם  והארכתם<BR>ימים  בארץ  אשר<BR>תירשון׃
