כי־תצא  למלחמה  <BR>על־איבך  וראית  סוס<BR>ורכב  עם  רב  ממך  לא<BR>תירא  מהם  כי־  יהוה<BR>אלהיך  עמך  המעלך<BR>מארץ  מצרים׃
והיה  כקרבכם  <BR>אל־המלחמה  ונגש<BR>הכהן  ודבר  אל־העם׃
ואמר  אלהם  שמע  <BR>ישראל  אתם  קרבים<BR>היום  למלחמה<BR>על־איביכם  אל־ירך<BR>לבבכם  אל־תיראו<BR>ואל־תחפזו<BR>ואל־תערצו  מפניהם׃
כי  יהוה  אלהיכם  <BR>ההלך  עמכם  להלחם<BR>לכם  עם־איביכם<BR>להושיע  אתכם׃
ודברו  השטרים  <BR>אל־העם  לאמר<BR>מי־האיש  אשר  בנה<BR>בית־חדש  ולא  חנכו<BR>ילך  וישב  לביתו<BR>פן־ימות  במלחמה<BR>ואיש  אחר  יחנכנו׃
ומי־האיש  אשר־נטע  <BR>כרם  ולא  חללו  ילך<BR>וישב  לביתו<BR>פן־ימות  במלחמה<BR>ואיש  אחר  יחללנו׃
ומי־האיש  אשר־ארש  <BR>אשה  ולא  לקחה  ילך<BR>וישב  לביתו<BR>פן־ימות  במלחמה<BR>ואיש  אחר  יקחנה׃
ויספו  השטרים  לדבר  <BR>אל־העם  ואמרו<BR>מי־האיש  הירא  ורך<BR>הלבב  ילך  וישב<BR>לביתו  ולא  ימס<BR>את־לבב  אחיו<BR>כלבבו׃
והיה  ככלת  השטרים  <BR>לדבר  אל־העם  ופקדו<BR>שרי  צבאות  בראש<BR>העם׃
כי־תקרב  אל־עיר  <BR>להלחם  עליה  וקראת<BR>אליה  לשלום׃
והיה  אם־שלום  תענך  <BR>ופתחה  לך  והיה<BR>כל־העם  הנמצא־בה<BR>יהיו  לך  למס<BR>ועבדוך׃
ואם־לא  תשלים  עמך  <BR>ועשתה  עמך  מלחמה<BR>וצרת  עליה׃
ונתנה  יהוה  אלהיך  <BR>בידך  והכית<BR>את־כל־זכורה<BR>לפי־חרב׃
רק  הנשים  והטף  <BR>והבהמה  וכל  אשר<BR>יהיה  בעיר  כל־שללה<BR>תבז  לך  ואכלת<BR>את־שלל  איביך  אשר<BR>נתן  יהוה  אלהיך<BR>לך׃
כן  תעשה  לכל־הערים  <BR>הרחקת  ממך  מאד  אשר<BR>לא־מערי<BR>הגוים־האלה  הנה׃
רק  מערי  העמים  <BR>האלה  אשר  יהוה<BR>אלהיך  נתן  לך  נחלה<BR>לא  תחיה  כל־  נשמה׃
כי־החרם  תחרימם  <BR>החתי  והאמרי<BR>הכנעני  והפרזי<BR>החוי  והיבוסי  כאשר<BR>צוך  יהוה  אלהיך׃
למען  אשר  לא־ילמדו  <BR>אתכם  לעשות  ככל<BR>תועבתם  אשר  עשו<BR>לאלהיהם  וחטאתם<BR>ליהוה  אלהיכם׃
כי־תצור  אל־עיר  <BR>ימים  רבים  להלחם<BR>עליה  לתפשה<BR>לא־תשחית  את־עצה<BR>לנדח  עליו  גרזן  כי<BR>ממנו  תאכל  ואתו  לא<BR>תכרת  כי  האדם  עץ<BR>השדה  לבא  מפניך<BR>במצור׃
רק  עץ  אשר־תדע  <BR>כי־לא־עץ  מאכל  הוא<BR>אתו  תשחית  וכרת<BR>ובנית  מצור  על־<BR>העיר  אשר־הוא  עשה<BR>עמך  מלחמה  עד<BR>רדתה׃
