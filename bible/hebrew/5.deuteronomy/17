לא־תזבח  ליהוה  <BR>אלהיך  שור  ושה  אשר<BR>יהיה  בו  מום  כל<BR>דבר  רע  כי  תועבת<BR>יהוה  אלהיך  הוא׃
כי־ימצא  בקרבך  <BR>באחד  שעריך<BR>אשר־יהוה  אלהיך<BR>נתן  לך  איש  או־אשה<BR>אשר  יעשה  את־הרע<BR>בעיני  יהוה־אלהיך<BR>לעבר  בריתו׃
וילך  ויעבד  אלהים  <BR>אחרים  וישתחו  להם<BR>ולשמש  או  לירח  או<BR>לכל־צבא  השמים  אשר<BR>לא־צויתי׃
והגד־לך  ושמעת  <BR>ודרשת  היטב  והנה<BR>אמת  נכון  הדבר<BR>נעשתה  התועבה  הזאת<BR>בישראל׃
והוצאת  את־האיש  <BR>ההוא  או  את־האשה<BR>ההוא  אשר  עשו<BR>את־הדבר  הרע  הזה<BR>אל־שעריך  את־האיש<BR>או  את־האשה  וסקלתם<BR>באבנים  ומתו׃
על־פי  שנים  עדים  <BR>או  שלשה  עדים  יומת<BR>המת  לא  יומת  על־פי<BR>עד  אחד׃
יד  העדים  תהיה־בו  <BR>בראשנה  להמיתו  ויד<BR>כל־העם  באחרנה<BR>ובערת  הרע  מקרבך׃
כי  יפלא  ממך  דבר  <BR>למשפט  בין־דם  לדם<BR>בין־דין  לדין  ובין<BR>נגע  לנגע  דברי<BR>ריבת  בשעריך  וקמת<BR>ועלית  אל־המקום<BR>אשר  יבחר  יהוה<BR>אלהיך  בו׃
ובאת  אל־הכהנים  <BR>הלוים  ואל־השפט<BR>אשר  יהיה  בימים<BR>ההם  ודרשת  והגידו<BR>לך  את  דבר  המשפט׃
ועשית  על־פי  הדבר  <BR>אשר  יגידו  לך<BR>מן־המקום  ההוא  אשר<BR>יבחר  יהוה  ושמרת<BR>לעשות  ככל  אשר<BR>יורוך׃
על־פי  התורה  אשר  <BR>יורוך  ועל־המשפט<BR>אשר־יאמרו  לך  תעשה<BR>לא  תסור  מן־  הדבר<BR>אשר־יגידו  לך  ימין<BR>ושמאל׃
והאיש  אשר־יעשה  <BR>בזדון  לבלתי  שמע<BR>אל־הכהן  העמד  לשרת<BR>שם  את־יהוה  אלהיך<BR>או  אל־השפט  ומת<BR>האיש  ההוא  ובערת<BR>הרע  מישראל׃
וכל־העם  ישמעו  <BR>ויראו  ולא  יזידון<BR>עוד׃
כי־תבא  אל־הארץ  <BR>אשר  יהוה  אלהיך<BR>נתן  לך  וירשתה<BR>וישבתה  בה  ואמרת<BR>אשימה  עלי  מלך<BR>ככל־הגוים  אשר<BR>סביבתי׃
שום  תשים  עליך  מלך  <BR>אשר  יבחר  יהוה<BR>אלהיך  בו  מקרב<BR>אחיך  תשים  עליך<BR>מלך  לא  תוכל  לתת<BR>עליך  איש  נכרי  אשר<BR>לא־אחיך  הוא׃
רק  לא־ירבה־לו  <BR>סוסים  ולא־ישיב<BR>את־העם  מצרימה<BR>למען  הרבות  סוס<BR>ויהוה  אמר  לכם  לא<BR>תספון  לשוב  בדרך<BR>הזה  עוד׃
ולא  ירבה־לו  נשים  <BR>ולא  יסור  לבבו<BR>וכסף  וזהב  לא<BR>ירבה־לו  מאד׃
והיה  כשבתו  על  כסא  <BR>ממלכתו  וכתב  לו<BR>את־משנה  התורה<BR>הזאת  על־ספר  מלפני<BR>הכהנים  הלוים׃
והיתה  עמו  וקרא  בו  <BR>כל־ימי  חייו  למען<BR>ילמד  ליראה<BR>את־יהוה  אלהיו<BR>לשמר  את־כל־דברי<BR>התורה  הזאת<BR>ואת־החקים  האלה<BR>לעשתם׃
לבלתי  רום־לבבו  <BR>מאחיו  ולבלתי  סור<BR>מן־המצוה  ימין<BR>ושמאול  למען  יאריך<BR>ימים  על־ממלכתו<BR>הוא  ובניו  בקרב<BR>ישראל׃
