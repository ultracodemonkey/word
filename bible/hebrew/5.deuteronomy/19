כי־יכרית  יהוה  <BR>אלהיך  את־הגוים<BR>אשר  יהוה  אלהיך<BR>נתן  לך  את־ארצם<BR>וירשתם  וישבת<BR>בעריהם  ובבתיהם׃
שלוש  ערים  תבדיל  <BR>לך  בתוך  ארצך  אשר<BR>יהוה  אלהיך  נתן  לך<BR>לרשתה׃
תכין  לך  הדרך  <BR>ושלשת  את־גבול<BR>ארצך  אשר  ינחילך<BR>יהוה  אלהיך  והיה<BR>לנוס  שמה  כל־רצח׃
וזה  דבר  הרצח  <BR>אשר־ינוס  שמה  וחי<BR>אשר  יכה  את־רעהו<BR>בבלי־דעת  והוא<BR>לא־שנא  לו  מתמל<BR>שלשם׃
ואשר  יבא  את־רעהו  <BR>ביער  לחטב  עצים<BR>ונדחה  ידו  בגרזן<BR>לכרת  העץ  ונשל<BR>הברזל  מן־העץ  ומצא<BR>את־רעהו  ומת  הוא<BR>ינוס  אל־אחת<BR>הערים־האלה  וחי׃
פן־ירדף  גאל  הדם  <BR>אחרי  הרצח  כי־יחם<BR>לבבו  והשיגו<BR>כי־ירבה  הדרך<BR>והכהו  נפש  ולו  אין<BR>משפט־מות  כי  לא<BR>שנא  הוא  לו  מתמול<BR>שלשום׃
על־כן  אנכי  מצוך  <BR>לאמר  שלש  ערים<BR>תבדיל  לך׃
ואם־ירחיב  יהוה  <BR>אלהיך  את־גבלך<BR>כאשר  נשבע  לאבתיך<BR>ונתן  לך  את־כל־<BR>הארץ  אשר  דבר  לתת<BR>לאבתיך׃
כי־תשמר  <BR>את־כל־המצוה  הזאת<BR>לעשתה  אשר  אנכי<BR>מצוך  היום  לאהבה<BR>את־  יהוה  אלהיך<BR>וללכת  בדרכיו<BR>כל־הימים  ויספת  לך<BR>עוד  שלש  ערים  על<BR>השלש  האלה׃
ולא  ישפך  דם  נקי  <BR>בקרב  ארצך  אשר<BR>יהוה  אלהיך  נתן  לך<BR>נחלה  והיה  עליך<BR>דמים׃
וכי־יהיה  איש  שנא  <BR>לרעהו  וארב  לו  וקם<BR>עליו  והכהו  נפש<BR>ומת  ונס  אל־  אחת<BR>הערים  האל׃
ושלחו  זקני  עירו  <BR>ולקחו  אתו  משם<BR>ונתנו  אתו  ביד  גאל<BR>הדם  ומת׃
לא־תחוס  עינך  עליו  <BR>ובערת  דם־הנקי<BR>מישראל  וטוב  לך׃
לא  תסיג  גבול  רעך  <BR>אשר  גבלו  ראשנים<BR>בנחלתך  אשר  תנחל<BR>בארץ  אשר  יהוה<BR>אלהיך  נתן  לך<BR>לרשתה׃
לא־יקום  עד  אחד  <BR>באיש  לכל־עון<BR>ולכל־חטאת  בכל־חטא<BR>אשר  יחטא  על־פי<BR>שני  עדים  או  על־פי<BR>שלשה־עדים  יקום<BR>דבר׃
כי־יקום  עד־חמס  <BR>באיש  לענות  בו<BR>סרה׃
ועמדו  שני־האנשים  <BR>אשר־להם  הריב  לפני<BR>יהוה  לפני  הכהנים<BR>והשפטים  אשר  יהיו<BR>בימים  ההם׃
ודרשו  השפטים  היטב  <BR>והנה  עד־שקר  העד<BR>שקר  ענה  באחיו׃
ועשיתם  לו  כאשר  <BR>זמם  לעשות  לאחיו<BR>ובערת  הרע  מקרבך׃
והנשארים  ישמעו  <BR>ויראו  ולא־יספו<BR>לעשות  עוד  כדבר<BR>הרע  הזה  בקרבך׃
ולא  תחוס  עינך  נפש  <BR>בנפש  עין  בעין  שן<BR>בשן  יד  ביד  רגל<BR>ברגל׃
