כי־יקח  איש  אשה  <BR>ובעלה  והיה  אם־לא<BR>תמצא־חן  בעיניו<BR>כי־מצא  בה  ערות<BR>דבר  וכתב  לה  ספר<BR>כריתת  ונתן  בידה<BR>ושלחה  מביתו׃
ויצאה  מביתו  והלכה  <BR>והיתה  לאיש־אחר׃
ושנאה  האיש  האחרון  <BR>וכתב  לה  ספר  כריתת<BR>ונתן  בידה  ושלחה<BR>מביתו  או  כי  ימות<BR>האיש  האחרון<BR>אשר־לקחה  לו  לאשה׃
לא־יוכל  בעלה  <BR>הראשון  אשר־שלחה<BR>לשוב  לקחתה  להיות<BR>לו  לאשה  אחרי  אשר<BR>הטמאה  כי־תועבה<BR>הוא  לפני  יהוה  ולא<BR>תחטיא  את־הארץ  אשר<BR>יהוה  אלהיך  נתן  לך<BR>נחלה׃
כי־יקח  איש  אשה  <BR>חדשה  לא  יצא  בצבא<BR>ולא־יעבר  עליו<BR>לכל־דבר  נקי  יהיה<BR>לביתו  שנה  אחת<BR>ושמח  את־אשתו<BR>אשר־לקח׃
לא־יחבל  רחים  ורכב  <BR>כי־נפש  הוא  חבל׃
כי־ימצא  איש  גנב  <BR>נפש  מאחיו  מבני<BR>ישראל  והתעמר־בו<BR>ומכרו  ומת  הגנב<BR>ההוא  ובערת  הרע<BR>מקרבך׃
השמר  בנגע־הצרעת  <BR>לשמר  מאד  ולעשות<BR>ככל  אשר־יורו  אתכם<BR>הכהנים  הלוים  כאשר<BR>צויתם  תשמרו<BR>לעשות׃
זכור  את  אשר־עשה  <BR>יהוה  אלהיך  למרים<BR>בדרך  בצאתכם<BR>ממצרים׃
כי־תשה  ברעך  משאת  <BR>מאומה  לא־תבא<BR>אל־ביתו  לעבט<BR>עבטו׃
בחוץ  תעמד  והאיש  <BR>אשר  אתה  נשה  בו<BR>יוציא  אליך<BR>את־העבוט  החוצה׃
ואם־איש  עני  הוא  <BR>לא  תשכב  בעבטו׃
השב  תשיב  לו  <BR>את־העבוט  כבוא<BR>השמש  ושכב  בשלמתו<BR>וברכך  ולך  תהיה<BR>צדקה  לפני  יהוה<BR>אלהיך׃
לא־תעשק  שכיר  עני  <BR>ואביון  מאחיך  או<BR>מגרך  אשר  בארצך<BR>בשעריך׃
ביומו  תתן  שכרו  <BR>ולא־תבוא  עליו<BR>השמש  כי  עני  הוא<BR>ואליו  הוא  נשא<BR>את־נפשו  ולא־יקרא<BR>עליך  אל־יהוה  והיה<BR>בך  חטא׃
לא־יומתו  אבות  <BR>על־בנים  ובנים<BR>לא־יומתו  על־אבות<BR>איש  בחטאו  יומתו׃
לא  תטה  משפט  גר  <BR>יתום  ולא  תחבל  בגד<BR>אלמנה׃
וזכרת  כי  עבד  היית  <BR>במצרים  ויפדך  יהוה<BR>אלהיך  משם  על־כן<BR>אנכי  מצוך  לעשות<BR>את־הדבר  הזה׃
כי  תקצר  קצירך  <BR>בשדך  ושכחת  עמר<BR>בשדה  לא  תשוב<BR>לקחתו  לגר  ליתום<BR>ולאלמנה  יהיה  למען<BR>יברכך  יהוה  אלהיך<BR>בכל  מעשה  ידיך׃
כי  תחבט  זיתך  לא  <BR>תפאר  אחריך  לגר<BR>ליתום  ולאלמנה<BR>יהיה׃
כי  תבצר  כרמך  לא  <BR>תעולל  אחריך  לגר<BR>ליתום  ולאלמנה<BR>יהיה׃
וזכרת  כי־עבד  היית  <BR>בארץ  מצרים  על־כן<BR>אנכי  מצוך  לעשות<BR>את־הדבר  הזה׃
