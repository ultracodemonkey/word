ויצו  משה  וזקני  <BR>ישראל  את־העם  לאמר<BR>שמר  את־כל־המצוה<BR>אשר  אנכי  מצוה<BR>אתכם  היום׃
והיה  ביום  אשר  <BR>תעברו  את־הירדן<BR>אל־הארץ  אשר־יהוה<BR>אלהיך  נתן  לך<BR>והקמת  לך  אבנים<BR>גדלות  ושדת  אתם<BR>בשיד׃
וכתבת  עליהן  <BR>את־כל־דברי  התורה<BR>הזאת  בעברך  למען<BR>אשר  תבא  אל־הארץ<BR>אשר־יהוה  אלהיך<BR>נתן  לך  ארץ  זבת<BR>חלב  ודבש  כאשר  דבר<BR>יהוה  אלהי־אבתיך<BR>לך׃
והיה  בעברכם  <BR>את־הירדן  תקימו<BR>את־האבנים  האלה<BR>אשר  אנכי  מצוה<BR>אתכם  היום  בהר<BR>עיבל  ושדת  אותם<BR>בשיד׃
ובנית  שם  מזבח  <BR>ליהוה  אלהיך  מזבח<BR>אבנים  לא־תניף<BR>עליהם  ברזל׃
אבנים  שלמות  תבנה  <BR>את־מזבח  יהוה<BR>אלהיך  והעלית  עליו<BR>עולת  ליהוה  אלהיך׃
וזבחת  שלמים  ואכלת  <BR>שם  ושמחת  לפני<BR>יהוה  אלהיך׃
וכתבת  על־האבנים  <BR>את־כל־דברי  התורה<BR>הזאת  באר  היטב׃
וידבר  משה  והכהנים  <BR>הלוים  אל  כל־ישראל<BR>לאמר  הסכת  ושמע<BR>ישראל  היום  הזה<BR>נהיית  לעם  ליהוה<BR>אלהיך׃
ושמעת  בקול  יהוה  <BR>אלהיך  ועשית<BR>את־מצותו  ואת־חקיו<BR>אשר  אנכי  מצוך<BR>היום׃
ויצו  משה  את־העם  <BR>ביום  ההוא  לאמר׃
אלה  יעמדו  לברך  <BR>את־העם  על־הר<BR>גרזים  בעברכם<BR>את־הירדן  שמעון<BR>ולוי  ויהודה<BR>ויששכר  ויוסף<BR>ובנימן׃
ואלה  יעמדו  <BR>על־הקללה  בהר  עיבל<BR>ראובן  גד  ואשר<BR>וזבולן  דן  ונפתלי׃
וענו  הלוים  ואמרו  <BR>אל־כל־איש  ישראל<BR>קול  רם׃
ארור  האיש  אשר  <BR>יעשה  פסל  ומסכה<BR>תועבת  יהוה  מעשה<BR>ידי  חרש  ושם  בסתר<BR>וענו  כל־העם  ואמרו<BR>אמן׃
ארור  מקלה  אביו  <BR>ואמו  ואמר  כל־העם<BR>אמן׃
ארור  מסיג  גבול  <BR>רעהו  ואמר  כל־העם<BR>אמן׃
ארור  משגה  עור  <BR>בדרך  ואמר  כל־העם<BR>אמן׃
ארור  מטה  משפט  <BR>גר־יתום  ואלמנה<BR>ואמר  כל־העם  אמן׃
ארור  שכב  עם־אשת  <BR>אביו  כי  גלה  כנף<BR>אביו  ואמר  כל־העם<BR>אמן׃
ארור  שכב  <BR>עם־כל־בהמה  ואמר<BR>כל־העם  אמן׃
ארור  שכב  עם־אחתו  <BR>בת־אביו  או  בת־אמו<BR>ואמר  כל־העם  אמן׃
ארור  שכב  עם־חתנתו  <BR>ואמר  כל־העם  אמן׃
ארור  מכה  רעהו  <BR>בסתר  ואמר  כל־העם<BR>אמן׃
ארור  לקח  שחד  <BR>להכות  נפש  דם  נקי<BR>ואמר  כל־העם  אמן׃
ארור  אשר  לא־יקים  <BR>את־דברי<BR>התורה־הזאת  לעשות<BR>אותם  ואמר  כל־העם<BR>אמן׃
