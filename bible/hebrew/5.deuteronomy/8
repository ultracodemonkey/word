כל־המצוה  אשר  אנכי  <BR>מצוך  היום  תשמרון<BR>לעשות  למען  תחיון<BR>ורביתם  ובאתם<BR>וירשתם  את־הארץ<BR>אשר־נשבע  יהוה<BR>לאבתיכם׃
וזכרת  את־כל־הדרך  <BR>אשר  הוליכך  יהוה<BR>אלהיך  זה  ארבעים<BR>שנה  במדבר  למען<BR>ענתך  לנסתך  לדעת<BR>את־אשר  בלבבך<BR>התשמר  מצותו<BR>אם־לא׃
ויענך  וירעבך  <BR>ויאכלך  את־המן  אשר<BR>לא־ידעת  ולא  ידעון<BR>אבתיך  למען  הודיעך<BR>כי  לא  על־הלחם<BR>לבדו  יחיה  האדם  כי<BR>על־כל־מוצא<BR>פי־יהוה  יחיה<BR>האדם׃
שמלתך  לא  בלתה  <BR>מעליך  ורגלך  לא<BR>בצקה  זה  ארבעים<BR>שנה׃
וידעת  עם־לבבך  כי  <BR>כאשר  ייסר  איש<BR>את־בנו  יהוה  אלהיך<BR>מיסרך׃
ושמרת  את־מצות  <BR>יהוה  אלהיך  ללכת<BR>בדרכיו  וליראה<BR>אתו׃
כי  יהוה  אלהיך  <BR>מביאך  אל־ארץ  טובה<BR>ארץ  נחלי  מים  עינת<BR>ותהמת  יצאים  בבקעה<BR>ובהר׃
ארץ  חטה  ושערה  <BR>וגפן  ותאנה  ורמון<BR>ארץ־זית  שמן  ודבש׃
ארץ  אשר  לא  במסכנת  <BR>תאכל־בה  לחם<BR>לא־תחסר  כל  בה  ארץ<BR>אשר  אבניה  ברזל<BR>ומהרריה  תחצב<BR>נחשת׃
ואכלת  ושבעת  וברכת  <BR>את־יהוה  אלהיך<BR>על־הארץ  הטבה  אשר<BR>נתן־לך׃
השמר  לך  פן־תשכח  <BR>את־יהוה  אלהיך<BR>לבלתי  שמר  מצותיו<BR>ומשפטיו  וחקתיו<BR>אשר  אנכי  מצוך<BR>היום׃
פן־תאכל  ושבעת  <BR>ובתים  טבים  תבנה<BR>וישבת׃
ובקרך  וצאנך  ירבין  <BR>וכסף  וזהב  ירבה־לך<BR>וכל  אשר־לך  ירבה׃
ורם  לבבך  ושכחת  <BR>את־יהוה  אלהיך<BR>המוציאך  מארץ<BR>מצרים  מבית  עבדים׃
המוליכך  במדבר  <BR>הגדל  והנורא  נחש<BR>שרף  ועקרב  וצמאון<BR>אשר  אין־מים<BR>המוציא  לך  מים<BR>מצור  החלמיש׃
המאכלך  מן  במדבר  <BR>אשר  לא־ידעון<BR>אבתיך  למען  ענתך<BR>ולמען  נסתך  להיטבך<BR>באחריתך׃
ואמרת  בלבבך  כחי  <BR>ועצם  ידי  עשה  לי<BR>את־החיל  הזה׃
וזכרת  את־יהוה  <BR>אלהיך  כי  הוא  הנתן<BR>לך  כח  לעשות  חיל<BR>למען  הקים  את־<BR>בריתו  אשר־נשבע<BR>לאבתיך  כיום  הזה׃
והיה  אם־שכח  תשכח  <BR>את־יהוה  אלהיך<BR>והלכת  אחרי  אלהים<BR>אחרים  ועבדתם<BR>והשתחוית  להם<BR>העדתי  בכם  היום  כי<BR>אבד  תאבדון׃
כגוים  אשר  יהוה  <BR>מאביד  מפניכם  כן<BR>תאבדון  עקב  לא<BR>תשמעון  בקול  יהוה<BR>אלהיכם׃
