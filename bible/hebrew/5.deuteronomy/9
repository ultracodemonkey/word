שמע  ישראל  אתה  עבר  <BR>היום  את־הירדן  לבא<BR>לרשת  גוים  גדלים<BR>ועצמים  ממך  ערים<BR>גדלת  ובצרת  בשמים׃
עם־גדול  ורם  בני  <BR>ענקים  אשר  אתה<BR>ידעת  ואתה  שמעת  מי<BR>יתיצב  לפני  בני<BR>ענק׃
וידעת  היום  כי  <BR>יהוה  אלהיך<BR>הוא־העבר  לפניך  אש<BR>אכלה  הוא  ישמידם<BR>והוא  יכניעם  לפניך<BR>והורשתם  והאבדתם<BR>מהר  כאשר  דבר  יהוה<BR>לך׃
אל־תאמר  בלבבך  <BR>בהדף  יהוה  אלהיך<BR>אתם  מלפניך  לאמר<BR>בצדקתי  הביאני<BR>יהוה  לרשת  את־הארץ<BR>הזאת  וברשעת  הגוים<BR>האלה  יהוה  מורישם<BR>מפניך׃
לא  בצדקתך  ובישר  <BR>לבבך  אתה  בא  לרשת<BR>את־ארצם  כי  ברשעת<BR>הגוים  האלה  יהוה<BR>אלהיך  מורישם<BR>מפניך  ולמען  הקים<BR>את־הדבר  אשר  נשבע<BR>יהוה  לאבתיך<BR>לאברהם  ליצחק<BR>וליעקב׃
וידעת  כי  לא  <BR>בצדקתך  יהוה  אלהיך<BR>נתן  לך  את־הארץ<BR>הטובה  הזאת  לרשתה<BR>כי  עם־קשה־ערף<BR>אתה׃
זכר  אל־תשכח  את  <BR>אשר־הקצפת  את־יהוה<BR>אלהיך  במדבר<BR>למן־היום  אשר־<BR>יצאת  מארץ  מצרים<BR>עד־באכם  עד־המקום<BR>הזה  ממרים  הייתם<BR>עם־יהוה׃
ובחרב  הקצפתם  <BR>את־יהוה  ויתאנף<BR>יהוה  בכם  להשמיד<BR>אתכם׃
בעלתי  ההרה  לקחת  <BR>לוחת  האבנים  לוחת<BR>הברית  אשר־כרת<BR>יהוה  עמכם  ואשב<BR>בהר  ארבעים  יום<BR>וארבעים  לילה  לחם<BR>לא  אכלתי  ומים  לא<BR>שתיתי׃
ויתן  יהוה  אלי  <BR>את־שני  לוחת<BR>האבנים  כתבים<BR>באצבע  אלהים<BR>ועליהם  ככל־הדברים<BR>אשר  דבר  יהוה  עמכם<BR>בהר  מתוך  האש  ביום<BR>הקהל׃
ויהי  מקץ  ארבעים  <BR>יום  וארבעים  לילה<BR>נתן  יהוה  אלי<BR>את־שני  לחת  האבנים<BR>לחות  הברית׃
ויאמר  יהוה  אלי  <BR>קום  רד  מהר  מזה  כי<BR>שחת  עמך  אשר  הוצאת<BR>ממצרים  סרו  מהר<BR>מן־הדרך  אשר  צויתם<BR>עשו  להם  מסכה׃
ויאמר  יהוה  אלי  <BR>לאמר  ראיתי  את־העם<BR>הזה  והנה<BR>עם־קשה־ערף  הוא׃
הרף  ממני  ואשמידם  <BR>ואמחה  את־שמם  מתחת<BR>השמים  ואעשה  אותך<BR>לגוי־  עצום  ורב<BR>ממנו׃
ואפן  וארד  מן־ההר  <BR>וההר  בער  באש  ושני<BR>לוחת  הברית  על  שתי<BR>ידי׃
וארא  והנה  חטאתם  <BR>ליהוה  אלהיכם<BR>עשיתם  לכם  עגל<BR>מסכה  סרתם  מהר  מן־<BR>הדרך  אשר־צוה  יהוה<BR>אתכם׃
ואתפש  בשני  הלחת  <BR>ואשלכם  מעל  שתי<BR>ידי  ואשברם<BR>לעיניכם׃
ואתנפל  לפני  יהוה  <BR>כראשנה  ארבעים  יום<BR>וארבעים  לילה  לחם<BR>לא  אכלתי  ומים  לא<BR>שתיתי  על<BR>כל־חטאתכם  אשר<BR>חטאתם  לעשות  הרע<BR>בעיני  יהוה<BR>להכעיסו׃
כי  יגרתי  מפני  האף  <BR>והחמה  אשר  קצף<BR>יהוה  עליכם  להשמיד<BR>אתכם  וישמע  יהוה<BR>אלי  גם  בפעם  ההוא׃
ובאהרן  התאנף  יהוה  <BR>מאד  להשמידו<BR>ואתפלל  גם־בעד<BR>אהרן  בעת  ההוא׃
ואת־חטאתכם  <BR>אשר־עשיתם  את־העגל<BR>לקחתי  ואשרף  אתו<BR>באש  ואכת  אתו  טחון<BR>היטב  עד  אשר־דק<BR>לעפר  ואשלך<BR>את־עפרו  אל־הנחל<BR>הירד  מן־ההר׃
ובתבערה  ובמסה  <BR>ובקברת  התאוה<BR>מקצפים  הייתם<BR>את־יהוה׃
ובשלח  יהוה  אתכם  <BR>מקדש  ברנע  לאמר<BR>עלו  ורשו  את־הארץ<BR>אשר  נתתי  לכם<BR>ותמרו  את־פי  יהוה<BR>אלהיכם  ולא  האמנתם<BR>לו  ולא  שמעתם<BR>בקלו׃
ממרים  הייתם  <BR>עם־יהוה  מיום  דעתי<BR>אתכם׃
ואתנפל  לפני  יהוה  <BR>את  ארבעים  היום<BR>ואת־ארבעים  הלילה<BR>אשר  התנפלתי<BR>כי־אמר  יהוה<BR>להשמיד  אתכם׃
ואתפלל  אל־יהוה  <BR>ואמר  אדני  יהוה<BR>אל־תשחת  עמך<BR>ונחלתך  אשר  פדית<BR>בגדלך  אשר־הוצאת<BR>ממצרים  ביד  חזקה׃
זכר  לעבדיך  לאברהם  <BR>ליצחק  וליעקב<BR>אל־תפן  אל־קשי  העם<BR>הזה  ואל־  רשעו<BR>ואל־חטאתו׃
פן־יאמרו  הארץ  אשר  <BR>הוצאתנו  משם  מבלי<BR>יכלת  יהוה  להביאם<BR>אל־הארץ  אשר־דבר<BR>להם  ומשנאתו  אותם<BR>הוציאם  להמתם<BR>במדבר׃
והם  עמך  ונחלתך  <BR>אשר  הוצאת  בכחך<BR>הגדל  ובזרעך<BR>הנטויה׃
