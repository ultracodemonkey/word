אלה  דברי  הברית  <BR>אשר־צוה  יהוה<BR>את־משה  לכרת<BR>את־בני  ישראל  בארץ<BR>מואב  מלבד  הברית<BR>אשר־כרת  אתם  בחרב׃
ויקרא  משה  <BR>אל־כל־ישראל  ויאמר<BR>אלהם  אתם  ראיתם  את<BR>כל־אשר  עשה  יהוה<BR>לעיניכם  בארץ<BR>מצרים  לפרעה<BR>ולכל־עבדיו<BR>ולכל־ארצו׃
המסות  הגדלת  אשר  <BR>ראו  עיניך  האתת<BR>והמפתים  הגדלים<BR>ההם׃
ולא־נתן  יהוה  לכם  <BR>לב  לדעת  ועינים<BR>לראות  ואזנים  לשמע<BR>עד  היום  הזה׃
ואולך  אתכם  ארבעים  <BR>שנה  במדבר  לא־בלו<BR>שלמתיכם  מעליכם<BR>ונעלך  לא־  בלתה<BR>מעל  רגלך׃
לחם  לא  אכלתם  ויין  <BR>ושכר  לא  שתיתם<BR>למען  תדעו  כי  אני<BR>יהוה  אלהיכם׃
ותבאו  אל־המקום  <BR>הזה  ויצא  סיחן<BR>מלך־חשבון  ועוג<BR>מלך־הבשן  לקראתנו<BR>למלחמה  ונכם׃
ונקח  את־ארצם  <BR>ונתנה  לנחלה<BR>לראובני  ולגדי<BR>ולחצי  שבט  המנשי׃
ושמרתם  את־דברי  <BR>הברית  הזאת  ועשיתם<BR>אתם  למען  תשכילו<BR>את  כל־אשר  תעשון׃
אתם  נצבים  היום  <BR>כלכם  לפני  יהוה<BR>אלהיכם  ראשיכם<BR>שבטיכם  זקניכם<BR>ושטריכם  כל  איש<BR>ישראל׃
טפכם  נשיכם  וגרך  <BR>אשר  בקרב  מחניך<BR>מחטב  עציך  עד  שאב<BR>מימיך׃
לעברך  בברית  יהוה  <BR>אלהיך  ובאלתו  אשר<BR>יהוה  אלהיך  כרת<BR>עמך  היום׃
למען  הקים־אתך  <BR>היום  לו  לעם  והוא<BR>יהיה־לך  לאלהים<BR>כאשר  דבר־לך  וכאשר<BR>נשבע  לאבתיך<BR>לאברהם  ליצחק<BR>וליעקב׃
ולא  אתכם  לבדכם  <BR>אנכי  כרת  את־הברית<BR>הזאת  ואת־האלה<BR>הזאת׃
כי  את־אשר  ישנו  פה  <BR>עמנו  עמד  היום<BR>לפני  יהוה  אלהינו<BR>ואת  אשר  איננו  פה<BR>עמנו  היום׃
כי־אתם  ידעתם  את  <BR>אשר־ישבנו  בארץ<BR>מצרים  ואת<BR>אשר־עברנו  בקרב<BR>הגוים  אשר  עברתם׃
ותראו  את־שקוציהם  <BR>ואת  גלליהם  עץ<BR>ואבן  כסף  וזהב  אשר<BR>עמהם׃
פן־יש  בכם  איש  <BR>או־אשה  או  משפחה<BR>או־שבט  אשר  לבבו<BR>פנה  היום  מעם  יהוה<BR>אלהינו  ללכת  לעבד<BR>את־אלהי  הגוים  ההם<BR>פן־יש  בכם  שרש  פרה<BR>ראש  ולענה׃
והיה  בשמעו  <BR>את־דברי  האלה  הזאת<BR>והתברך  בלבבו  לאמר<BR>שלום  יהיה־לי  כי<BR>בשררות  לבי  אלך<BR>למען  ספות  הרוה<BR>את־הצמאה׃
לא־יאבה  יהוה  סלח  <BR>לו  כי  אז  יעשן<BR>אף־יהוה  וקנאתו<BR>באיש  ההוא  ורבצה<BR>בו  כל־האלה  הכתובה<BR>בספר  הזה  ומחה<BR>יהוה  את־שמו  מתחת<BR>השמים׃
והבדילו  יהוה  לרעה  <BR>מכל  שבטי  ישראל<BR>ככל  אלות  הברית<BR>הכתובה  בספר  התורה<BR>הזה׃
ואמר  הדור  האחרון  <BR>בניכם  אשר  יקומו<BR>מאחריכם  והנכרי<BR>אשר  יבא  מארץ<BR>רחוקה  וראו<BR>את־מכות  הארץ  ההוא<BR>ואת־תחלאיה<BR>אשר־חלה  יהוה  בה׃
גפרית  ומלח  שרפה  <BR>כל־ארצה  לא  תזרע<BR>ולא  תצמח  ולא־יעלה<BR>בה  כל־עשב  כמהפכת<BR>סדם  ועמרה  אדמה<BR>וצביים  אשר  הפך<BR>יהוה  באפו  ובחמתו׃
ואמרו  כל־הגוים  <BR>על־מה  עשה  יהוה<BR>ככה  לארץ  הזאת  מה<BR>חרי  האף  הגדול<BR>הזה׃
ואמרו  על  אשר  עזבו  <BR>את־ברית  יהוה  אלהי<BR>אבתם  אשר  כרת  עמם<BR>בהוציאו  אתם  מארץ<BR>מצרים׃
וילכו  ויעבדו  <BR>אלהים  אחרים<BR>וישתחוו  להם  אלהים<BR>אשר  לא־ידעום  ולא<BR>חלק  להם׃
ויחר־אף  יהוה  בארץ  <BR>ההוא  להביא  עליה<BR>את־כל־הקללה<BR>הכתובה  בספר  הזה׃
ויתשם  יהוה  מעל  <BR>אדמתם  באף  ובחמה<BR>ובקצף  גדול  וישלכם<BR>אל־ארץ  אחרת  כיום<BR>הזה׃
הנסתרת  ליהוה  <BR>אלהינו  והנגלת  לנו<BR>ולבנינו  עד־עולם<BR>לעשות  את־כל־  דברי<BR>התורה  הזאת׃
