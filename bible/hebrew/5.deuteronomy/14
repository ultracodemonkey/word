בנים  אתם  ליהוה  <BR>אלהיכם  לא  תתגדדו<BR>ולא־תשימו  קרחה<BR>בין  עיניכם  למת׃
כי  עם  קדוש  אתה  <BR>ליהוה  אלהיך  ובך<BR>בחר  יהוה  להיות  לו<BR>לעם  סגלה  מכל<BR>העמים  אשר  על־פני<BR>האדמה׃
לא  תאכל  כל־תועבה׃  
זאת  הבהמה  אשר  <BR>תאכלו  שור  שה<BR>כשבים  ושה  עזים׃
איל  וצבי  ויחמור  <BR>ואקו  ודישן  ותאו<BR>וזמר׃
וכל־בהמה  מפרסת  <BR>פרסה  ושסעת  שסע<BR>שתי  פרסות  מעלת<BR>גרה  בבהמה  אתה<BR>תאכלו׃
אך  את־זה  לא  תאכלו  <BR>ממעלי  הגרה<BR>וממפריסי  הפרסה<BR>השסועה  את־הגמל<BR>ואת־הארנבת<BR>ואת־השפן  כי־מעלה<BR>גרה  המה  ופרסה  לא<BR>הפריסו  טמאים  הם<BR>לכם׃
ואת־החזיר  <BR>כי־מפריס  פרסה  הוא<BR>ולא  גרה  טמא  הוא<BR>לכם  מבשרם  לא<BR>תאכלו  ובנבלתם  לא<BR>תגעו׃
את־זה  תאכלו  מכל  <BR>אשר  במים  כל<BR>אשר־לו  סנפיר<BR>וקשקשת  תאכלו׃
וכל  אשר  אין־לו  <BR>סנפיר  וקשקשת  לא<BR>תאכלו  טמא  הוא<BR>לכם׃
כל־צפור  טהרה  <BR>תאכלו׃
וזה  אשר  לא־תאכלו  <BR>מהם  הנשר  והפרס<BR>והעזניה׃
והראה  ואת־האיה  <BR>והדיה  למינה׃
ואת  כל־ערב  למינו׃  
ואת  בת  היענה  <BR>ואת־התחמס<BR>ואת־השחף  ואת־הנץ<BR>למינהו׃
את־הכוס  <BR>ואת־הינשוף<BR>והתנשמת׃
והקאת  ואת־הרחמה  <BR>ואת־השלך׃
והחסידה  והאנפה  <BR>למינה  והדוכיפת<BR>והעטלף׃
וכל  שרץ  העוף  טמא  <BR>הוא  לכם  לא  יאכלו׃
כל־עוף  טהור  <BR>תאכלו׃
לא  תאכלו  כל־נבלה  <BR>לגר  אשר־בשעריך<BR>תתננה  ואכלה  או<BR>מכר  לנכרי  כי  עם<BR>קדוש  אתה  ליהוה<BR>אלהיך  לא־תבשל  גדי<BR>בחלב  אמו׃
עשר  תעשר  את  <BR>כל־תבואת  זרעך<BR>היצא  השדה  שנה<BR>שנה׃
ואכלת  לפני  יהוה  <BR>אלהיך  במקום<BR>אשר־יבחר  לשכן  שמו<BR>שם  מעשר  דגנך<BR>תירשך  ויצהרך<BR>ובכרת  בקרך  וצאנך<BR>למען  תלמד  ליראה<BR>את־יהוה  אלהיך  כל־<BR>הימים׃
וכי־ירבה  ממך  הדרך  <BR>כי  לא  תוכל  שאתו<BR>כי־ירחק  ממך  המקום<BR>אשר  יבחר  יהוה<BR>אלהיך  לשום  שמו  שם<BR>כי  יברכך  יהוה<BR>אלהיך׃
ונתתה  בכסף  וצרת  <BR>הכסף  בידך  והלכת<BR>אל־המקום  אשר  יבחר<BR>יהוה  אלהיך  בו׃
ונתתה  הכסף  בכל  <BR>אשר־תאוה  נפשך<BR>בבקר  ובצאן  וביין<BR>ובשכר  ובכל  אשר<BR>תשאלך  נפשך  ואכלת<BR>שם  לפני  יהוה<BR>אלהיך  ושמחת  אתה<BR>וביתך׃
והלוי  אשר־בשעריך  <BR>לא  תעזבנו  כי  אין<BR>לו  חלק  ונחלה  עמך׃
מקצה  שלש  שנים  <BR>תוציא  את־כל־מעשר<BR>תבואתך  בשנה  ההוא<BR>והנחת  בשעריך׃
ובא  הלוי  כי  <BR>אין־לו  חלק  ונחלה<BR>עמך  והגר  והיתום<BR>והאלמנה  אשר<BR>בשעריך  ואכלו<BR>ושבעו  למען  יברכך<BR>יהוה  אלהיך<BR>בכל־מעשה  ידך  אשר<BR>תעשה׃
