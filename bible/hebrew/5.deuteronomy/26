והיה  כי־תבוא  <BR>אל־הארץ  אשר  יהוה<BR>אלהיך  נתן  לך  נחלה<BR>וירשתה  וישבת  בה׃
ולקחת  מראשית  <BR>כל־פרי  האדמה  אשר<BR>תביא  מארצך  אשר<BR>יהוה  אלהיך  נתן  לך<BR>ושמת  בטנא  והלכת<BR>אל־המקום  אשר  יבחר<BR>יהוה  אלהיך  לשכן<BR>שמו  שם׃
ובאת  אל־הכהן  אשר  <BR>יהיה  בימים  ההם<BR>ואמרת  אליו  הגדתי<BR>היום  ליהוה  אלהיך<BR>כי־באתי  אל־הארץ<BR>אשר  נשבע  יהוה<BR>לאבתינו  לתת  לנו׃
ולקח  הכהן  הטנא  <BR>מידך  והניחו  לפני<BR>מזבח  יהוה  אלהיך׃
וענית  ואמרת  לפני  <BR>יהוה  אלהיך  ארמי<BR>אבד  אבי  וירד<BR>מצרימה  ויגר  שם<BR>במתי  מעט  ויהי־שם<BR>לגוי  גדול  עצום<BR>ורב׃
וירעו  אתנו  המצרים  <BR>ויענונו  ויתנו<BR>עלינו  עבדה  קשה׃
ונצעק  אל־יהוה  <BR>אלהי  אבתינו  וישמע<BR>יהוה  את־קלנו  וירא<BR>את־ענינו<BR>ואת־עמלנו<BR>ואת־לחצנו׃
ויוצאנו  יהוה  <BR>ממצרים  ביד  חזקה<BR>ובזרע  נטויה  ובמרא<BR>גדל  ובאתות<BR>ובמפתים׃
ויבאנו  אל־המקום  <BR>הזה  ויתן־לנו<BR>את־הארץ  הזאת  ארץ<BR>זבת  חלב  ודבש׃
ועתה  הנה  הבאתי  <BR>את־ראשית  פרי<BR>האדמה  אשר־נתתה  לי<BR>יהוה  והנחתו  לפני<BR>יהוה  אלהיך<BR>והשתחוית  לפני<BR>יהוה  אלהיך׃
ושמחת  בכל־הטוב  <BR>אשר  נתן־לך  יהוה<BR>אלהיך  ולביתך  אתה<BR>והלוי  והגר  אשר<BR>בקרבך׃
כי  תכלה  לעשר  <BR>את־כל־מעשר  תבואתך<BR>בשנה  השלישת  שנת<BR>המעשר  ונתתה  ללוי<BR>לגר  ליתום  ולאלמנה<BR>ואכלו  בשעריך<BR>ושבעו׃
ואמרת  לפני  יהוה  <BR>אלהיך  בערתי  הקדש<BR>מן־הבית  וגם  נתתיו<BR>ללוי  ולגר  ליתום<BR>ולאלמנה  ככל־מצותך<BR>אשר  צויתני<BR>לא־עברתי  ממצותיך<BR>ולא  שכחתי׃
לא־אכלתי  באני  <BR>ממנו  ולא־בערתי<BR>ממנו  בטמא<BR>ולא־נתתי  ממנו  למת<BR>שמעתי  בקול  יהוה<BR>אלהי  עשיתי  ככל<BR>אשר  צויתני׃
השקיפה  ממעון  קדשך  <BR>מן־השמים  וברך<BR>את־עמך  את־ישראל<BR>ואת  האדמה  אשר<BR>נתתה  לנו  כאשר<BR>נשבעת  לאבתינו  ארץ<BR>זבת  חלב  ודבש׃
היום  הזה  יהוה  <BR>אלהיך  מצוך  לעשות<BR>את־החקים  האלה<BR>ואת־המשפטים  ושמרת<BR>ועשית  אותם<BR>בכל־לבבך<BR>ובכל־נפשך׃
את־יהוה  האמרת  <BR>היום  להיות  לך<BR>לאלהים  וללכת<BR>בדרכיו  ולשמר  חקיו<BR>ומצותיו  ומשפטיו<BR>ולשמע  בקלו׃
ויהוה  האמירך  היום  <BR>להיות  לו  לעם  סגלה<BR>כאשר  דבר־לך  ולשמר<BR>כל־  מצותיו׃
ולתתך  עליון  על  <BR>כל־הגוים  אשר  עשה<BR>לתהלה  ולשם<BR>ולתפארת  ולהיתך<BR>עם־  קדש  ליהוה<BR>אלהיך  כאשר  דבר׃
