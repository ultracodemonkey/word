ונפן  ונעל  דרך  <BR>הבשן  ויצא  עוג<BR>מלך־הבשן  לקראתנו<BR>הוא  וכל־עמו<BR>למלחמה  אדרעי׃
ויאמר  יהוה  אלי  <BR>אל־תירא  אתו  כי<BR>בידך  נתתי  אתו<BR>ואת־כל־עמו  ואת־<BR>ארצו  ועשית  לו<BR>כאשר  עשית  לסיחן<BR>מלך  האמרי  אשר<BR>יושב  בחשבון׃
ויתן  יהוה  אלהינו  <BR>בידנו  גם  את־עוג<BR>מלך־הבשן<BR>ואת־כל־עמו  ונכהו<BR>עד־  בלתי  השאיר־לו<BR>שריד׃
ונלכד  את־כל־עריו  <BR>בעת  ההוא  לא  היתה<BR>קריה  אשר  לא־לקחנו<BR>מאתם  ששים  עיר<BR>כל־חבל  ארגב  ממלכת<BR>עוג  בבשן׃
כל־אלה  ערים  בצרת  <BR>חומה  גבהה  דלתים<BR>ובריח  לבד  מערי<BR>הפרזי  הרבה  מאד׃
ונחרם  אותם  כאשר  <BR>עשינו  לסיחן  מלך<BR>חשבון  החרם  כל־עיר<BR>מתם  הנשים  והטף׃
וכל־הבהמה  ושלל  <BR>הערים  בזונו  לנו׃
ונקח  בעת  ההוא  <BR>את־הארץ  מיד  שני<BR>מלכי  האמרי  אשר<BR>בעבר  הירדן  מנחל<BR>ארנן  עד־הר  חרמון׃
צידנים  יקראו  <BR>לחרמון  שרין<BR>והאמרי  יקראו־לו<BR>שניר׃
כל  ערי  המישר  <BR>וכל־הגלעד<BR>וכל־הבשן  עד־סלכה<BR>ואדרעי  ערי  ממלכת<BR>עוג  בבשן׃
כי  רק־עוג  מלך  <BR>הבשן  נשאר  מיתר<BR>הרפאים  הנה  ערשו<BR>ערש  ברזל  הלה  הוא<BR>ברבת  בני  עמון  תשע<BR>אמות  ארכה  וארבע<BR>אמות  רחבה<BR>באמת־איש׃
ואת־הארץ  הזאת  <BR>ירשנו  בעת  ההוא<BR>מערער  אשר־על־נחל<BR>ארנן  וחצי  הר־<BR>הגלעד  ועריו  נתתי<BR>לראובני  ולגדי׃
ויתר  הגלעד  <BR>וכל־הבשן  ממלכת<BR>עוג  נתתי  לחצי  שבט<BR>המנשה  כל  חבל<BR>הארגב  לכל־הבשן<BR>ההוא  יקרא  ארץ<BR>רפאים׃
יאיר  בן־מנשה  לקח  <BR>את־כל־חבל  ארגב<BR>עד־גבול  הגשורי<BR>והמעכתי  ויקרא  אתם<BR>על־שמו  את־הבשן<BR>חות  יאיר  עד  היום<BR>הזה׃
ולמכיר  נתתי  <BR>את־הגלעד׃
ולראובני  ולגדי  <BR>נתתי  מן־הגלעד<BR>ועד־נחל  ארנן  תוך<BR>הנחל  וגבל  ועד  יבק<BR>הנחל  גבול  בני<BR>עמון׃
והערבה  והירדן  <BR>וגבל  מכנרת  ועד  ים<BR>הערבה  ים  המלח  תחת<BR>אשדת  הפסגה  מזרחה׃
ואצו  אתכם  בעת  <BR>ההוא  לאמר  יהוה<BR>אלהיכם  נתן  לכם<BR>את־הארץ  הזאת<BR>לרשתה  חלוצים<BR>תעברו  לפני  אחיכם<BR>בני־ישראל<BR>כל־בני־חיל׃
רק  נשיכם  וטפכם  <BR>ומקנכם  ידעתי<BR>כי־מקנה  רב  לכם<BR>ישבו  בעריכם  אשר<BR>נתתי  לכם׃
עד  אשר־יניח  יהוה  <BR>לאחיכם  ככם  וירשו<BR>גם־הם  את־הארץ  אשר<BR>יהוה  אלהיכם  נתן<BR>להם  בעבר  הירדן<BR>ושבתם  איש  לירשתו<BR>אשר  נתתי  לכם׃
ואת־יהושוע  צויתי  <BR>בעת  ההוא  לאמר<BR>עיניך  הראת  את<BR>כל־אשר  עשה  יהוה<BR>אלהיכם  לשני<BR>המלכים  האלה<BR>כן־יעשה  יהוה<BR>לכל־הממלכות  אשר<BR>אתה  עבר  שמה׃
לא  תיראום  כי  יהוה  <BR>אלהיכם  הוא  הנלחם<BR>לכם׃
ואתחנן  אל־יהוה  <BR>בעת  ההוא  לאמר׃
אדני  יהוה  אתה  <BR>החלות  להראות<BR>את־עבדך  את־גדלך<BR>ואת־ידך  החזקה  אשר<BR>מי־אל  בשמים  ובארץ<BR>אשר־יעשה  כמעשיך<BR>וכגבורתך׃
אעברה־נא  ואראה  <BR>את־הארץ  הטובה  אשר<BR>בעבר  הירדן  ההר<BR>הטוב  הזה  והלבנן׃
ויתעבר  יהוה  בי  <BR>למענכם  ולא  שמע<BR>אלי  ויאמר  יהוה<BR>אלי  רב־לך  אל־<BR>תוסף  דבר  אלי  עוד<BR>בדבר  הזה׃
עלה  ראש  הפסגה  ושא  <BR>עיניך  ימה  וצפנה<BR>ותימנה  ומזרחה<BR>וראה  בעיניך  כי־לא<BR>תעבר  את־הירדן<BR>הזה׃
וצו  את־יהושע  <BR>וחזקהו  ואמצהו<BR>כי־הוא  יעבר  לפני<BR>העם  הזה  והוא<BR>ינחיל  אותם<BR>את־הארץ  אשר  תראה׃
ונשב  בגיא  מול  בית  <BR>פעור׃
