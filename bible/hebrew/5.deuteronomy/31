וילך  משה  וידבר  <BR>את־הדברים  האלה<BR>אל־כל־ישראל׃
ויאמר  אלהם  בן־מאה  <BR>ועשרים  שנה  אנכי<BR>היום  לא־אוכל  עוד<BR>לצאת  ולבוא  ויהוה<BR>אמר  אלי  לא  תעבר<BR>את־הירדן  הזה׃
יהוה  אלהיך  הוא  <BR>עבר  לפניך<BR>הוא־ישמיד<BR>את־הגוים  האלה<BR>מלפניך  וירשתם<BR>יהושע  הוא  עבר<BR>לפניך  כאשר  דבר<BR>יהוה׃
ועשה  יהוה  להם  <BR>כאשר  עשה  לסיחון<BR>ולעוג  מלכי  האמרי<BR>ולארצם  אשר  השמיד<BR>אתם׃
ונתנם  יהוה  לפניכם  <BR>ועשיתם  להם<BR>ככל־המצוה  אשר<BR>צויתי  אתכם׃
חזקו  ואמצו  <BR>אל־תיראו<BR>ואל־תערצו  מפניהם<BR>כי  יהוה  אלהיך  הוא<BR>ההלך  עמך  לא  ירפך<BR>ולא  יעזבך׃
ויקרא  משה  ליהושע  <BR>ויאמר  אליו  לעיני<BR>כל־ישראל  חזק  ואמץ<BR>כי  אתה  תבוא<BR>את־העם  הזה<BR>אל־הארץ  אשר  נשבע<BR>יהוה  לאבתם  לתת<BR>להם  ואתה  תנחילנה<BR>אותם׃
ויהוה  הוא  ההלך  <BR>לפניך  הוא  יהיה<BR>עמך  לא  ירפך  ולא<BR>יעזבך  לא  תירא  ולא<BR>תחת׃
ויכתב  משה  <BR>את־התורה  הזאת<BR>ויתנה  אל־הכהנים<BR>בני  לוי  הנשאים<BR>את־  ארון  ברית<BR>יהוה  ואל־כל־זקני<BR>ישראל׃
ויצו  משה  אותם  <BR>לאמר  מקץ  שבע  שנים<BR>במעד  שנת  השמטה<BR>בחג  הסכות׃
בבוא  כל־ישראל  <BR>לראות  את־פני  יהוה<BR>אלהיך  במקום  אשר<BR>יבחר  תקרא  את־<BR>התורה  הזאת  נגד<BR>כל־ישראל  באזניהם׃
הקהל  את־העם  <BR>האנשים  והנשים<BR>והטף  וגרך  אשר<BR>בשעריך  למען  ישמעו<BR>ולמען  ילמדו  ויראו<BR>את־יהוה  אלהיכם<BR>ושמרו  לעשות<BR>את־כל־דברי  התורה<BR>הזאת׃
ובניהם  אשר  <BR>לא־ידעו  ישמעו<BR>ולמדו  ליראה<BR>את־יהוה  אלהיכם<BR>כל־הימים  אשר  אתם<BR>חיים  על־האדמה  אשר<BR>אתם  עברים<BR>את־הירדן  שמה<BR>לרשתה׃
ויאמר  יהוה  אל־משה  <BR>הן  קרבו  ימיך  למות<BR>קרא  את־יהושע<BR>והתיצבו  באהל  מועד<BR>ואצונו  וילך  משה<BR>ויהושע  ויתיצבו<BR>באהל  מועד׃
וירא  יהוה  באהל  <BR>בעמוד  ענן  ויעמד<BR>עמוד  הענן  על־פתח<BR>האהל׃
ויאמר  יהוה  אל־משה  <BR>הנך  שכב  עם־אבתיך<BR>וקם  העם  הזה  וזנה<BR>אחרי  אלהי<BR>נכר־הארץ  אשר  הוא<BR>בא־שמה  בקרבו<BR>ועזבני  והפר<BR>את־בריתי  אשר  כרתי<BR>אתו׃
וחרה  אפי  בו  <BR>ביום־ההוא  ועזבתים<BR>והסתרתי  פני  מהם<BR>והיה  לאכל  ומצאהו<BR>רעות  רבות  וצרות<BR>ואמר  ביום  ההוא<BR>הלא  על  כי־אין<BR>אלהי  בקרבי  מצאוני<BR>הרעות  האלה׃
ואנכי  הסתר  אסתיר  <BR>פני  ביום  ההוא  על<BR>כל־הרעה  אשר  עשה<BR>כי  פנה  אל־  אלהים<BR>אחרים׃
ועתה  כתבו  לכם  <BR>את־השירה  הזאת<BR>ולמדה<BR>את־בני־ישראל  שימה<BR>בפיהם  למען<BR>תהיה־לי  השירה<BR>הזאת  לעד  בבני<BR>ישראל׃
כי־אביאנו  <BR>אל־האדמה<BR>אשר־נשבעתי  לאבתיו<BR>זבת  חלב  ודבש  ואכל<BR>ושבע  ודשן  ופנה<BR>אל־אלהים  אחרים<BR>ועבדום  ונאצוני<BR>והפר  את־בריתי׃
והיה  כי־תמצאן  אתו  <BR>רעות  רבות  וצרות<BR>וענתה  השירה  הזאת<BR>לפניו  לעד  כי  לא<BR>תשכח  מפי  זרעו  כי<BR>ידעתי  את־יצרו  אשר<BR>הוא  עשה  היום  בטרם<BR>אביאנו  אל־הארץ<BR>אשר  נשבעתי׃
ויכתב  משה  <BR>את־השירה  הזאת<BR>ביום  ההוא  וילמדה<BR>את־בני  ישראל׃
ויצו  את־יהושע  <BR>בן־נון  ויאמר  חזק<BR>ואמץ  כי  אתה  תביא<BR>את־בני  ישראל<BR>אל־הארץ<BR>אשר־נשבעתי  להם<BR>ואנכי  אהיה  עמך׃
ויהי  ככלות  משה  <BR>לכתב  את־דברי<BR>התורה־הזאת  על־ספר<BR>עד  תמם׃
ויצו  משה  את־הלוים  <BR>נשאי  ארון<BR>ברית־יהוה  לאמר׃
לקח  את  ספר  התורה  <BR>הזה  ושמתם  אתו  מצד<BR>ארון  ברית־יהוה<BR>אלהיכם  והיה־שם  בך<BR>לעד׃
כי  אנכי  ידעתי  <BR>את־מריך  ואת־ערפך<BR>הקשה  הן  בעודני  חי<BR>עמכם  היום  ממרים<BR>היתם  עם־יהוה  ואף<BR>כי־אחרי  מותי׃
הקהילו  אלי  <BR>את־כל־זקני  שבטיכם<BR>ושטריכם  ואדברה<BR>באזניהם  את  הדברים<BR>האלה  ואעידה  בם<BR>את־השמים<BR>ואת־הארץ׃
כי  ידעתי  אחרי  <BR>מותי  כי־השחת<BR>תשחתון  וסרתם<BR>מן־הדרך  אשר  צויתי<BR>אתכם  וקראת  אתכם<BR>הרעה  באחרית  הימים<BR>כי־תעשו  את־הרע<BR>בעיני  יהוה<BR>להכעיסו  במעשה<BR>ידיכם׃
וידבר  משה  באזני  <BR>כל־קהל  ישראל<BR>את־דברי  השירה<BR>הזאת  עד  תמם׃
