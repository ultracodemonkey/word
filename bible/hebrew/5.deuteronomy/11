ואהבת  את  יהוה  <BR>אלהיך  ושמרת<BR>משמרתו  וחקתיו<BR>ומשפטיו  ומצותיו<BR>כל־  הימים׃
וידעתם  היום  כי  לא  <BR>את־בניכם  אשר<BR>לא־ידעו  ואשר<BR>לא־ראו  את־מוסר<BR>יהוה  אלהיכם<BR>את־גדלו  את־ידו<BR>החזקה  וזרעו<BR>הנטויה׃
ואת־אתתיו  <BR>ואת־מעשיו  אשר  עשה<BR>בתוך  מצרים  לפרעה<BR>מלך־מצרים  ולכל־<BR>ארצו׃
ואשר  עשה  לחיל  <BR>מצרים  לסוסיו<BR>ולרכבו  אשר  הציף<BR>את־מי  ים־סוף  על־<BR>פניהם  ברדפם<BR>אחריכם  ויאבדם<BR>יהוה  עד  היום  הזה׃
ואשר  עשה  לכם  <BR>במדבר  עד־באכם<BR>עד־המקום  הזה׃
ואשר  עשה  לדתן  <BR>ולאבירם  בני  אליאב<BR>בן־ראובן  אשר  פצתה<BR>הארץ  את־פיה<BR>ותבלעם  ואת־בתיהם<BR>ואת־אהליהם  ואת<BR>כל־היקום  אשר<BR>ברגליהם  בקרב  כל־<BR>ישראל׃
כי  עיניכם  הראת  <BR>את־כל־מעשה  יהוה<BR>הגדל  אשר  עשה׃
ושמרתם  <BR>את־כל־המצוה  אשר<BR>אנכי  מצוך  היום<BR>למען  תחזקו  ובאתם<BR>וירשתם  את־הארץ<BR>אשר  אתם  עברים  שמה<BR>לרשתה׃
ולמען  תאריכו  ימים  <BR>על־האדמה  אשר  נשבע<BR>יהוה  לאבתיכם  לתת<BR>להם  ולזרעם  ארץ<BR>זבת  חלב  ודבש׃
כי  הארץ  אשר  אתה  <BR>בא־שמה  לרשתה  לא<BR>כארץ  מצרים  הוא<BR>אשר  יצאתם  משם  אשר<BR>תזרע  את־זרעך<BR>והשקית  ברגלך  כגן<BR>הירק׃
והארץ  אשר  אתם  <BR>עברים  שמה  לרשתה<BR>ארץ  הרים  ובקעת<BR>למטר  השמים  תשתה־<BR>מים׃
ארץ  אשר־יהוה  <BR>אלהיך  דרש  אתה<BR>תמיד  עיני  יהוה<BR>אלהיך  בה  מרשית<BR>השנה  ועד  אחרית<BR>שנה׃
והיה  אם־שמע  תשמעו  <BR>אל־מצותי  אשר  אנכי<BR>מצוה  אתכם  היום<BR>לאהבה  את־  יהוה<BR>אלהיכם  ולעבדו<BR>בכל־לבבכם<BR>ובכל־נפשכם׃
ונתתי  מטר־ארצכם  <BR>בעתו  יורה  ומלקוש<BR>ואספת  דגנך  ותירשך<BR>ויצהרך׃
ונתתי  עשב  בשדך  <BR>לבהמתך  ואכלת<BR>ושבעת׃
השמרו  לכם  פן  יפתה  <BR>לבבכם  וסרתם<BR>ועבדתם  אלהים<BR>אחרים  והשתחויתם<BR>להם׃
וחרה  אף־יהוה  בכם  <BR>ועצר  את־השמים<BR>ולא־יהיה  מטר<BR>והאדמה  לא  תתן  את־<BR>יבולה  ואבדתם  מהרה<BR>מעל  הארץ  הטבה  אשר<BR>יהוה  נתן  לכם׃
ושמתם  את־דברי  אלה  <BR>על־לבבכם<BR>ועל־נפשכם  וקשרתם<BR>אתם  לאות  על־ידכם<BR>והיו  לטוטפת  בין<BR>עיניכם׃
ולמדתם  אתם  <BR>את־בניכם  לדבר  בם<BR>בשבתך  בביתך<BR>ובלכתך  בדרך<BR>ובשכבך  ובקומך׃
וכתבתם  על־מזוזות  <BR>ביתך  ובשעריך׃
למען  ירבו  ימיכם  <BR>וימי  בניכם  על<BR>האדמה  אשר  נשבע<BR>יהוה  לאבתיכם  לתת<BR>להם  כימי  השמים<BR>על־הארץ׃
כי  אם־שמר  תשמרון  <BR>את־כל־המצוה  הזאת<BR>אשר  אנכי  מצוה<BR>אתכם  לעשתה  לאהבה<BR>את־יהוה  אלהיכם<BR>ללכת  בכל־דרכיו<BR>ולדבקה־בו׃
והוריש  יהוה  <BR>את־כל־הגוים  האלה<BR>מלפניכם  וירשתם<BR>גוים  גדלים  ועצמים<BR>מכם׃
כל־המקום  אשר  תדרך  <BR>כף־רגלכם  בו  לכם<BR>יהיה  מן־המדבר<BR>והלבנון  מן־  הנהר<BR>נהר־פרת  ועד  הים<BR>האחרון  יהיה<BR>גבלכם׃
לא־יתיצב  איש  <BR>בפניכם  פחדכם<BR>ומוראכם  יתן  יהוה<BR>אלהיכם  על־פני  כל־<BR>הארץ  אשר  תדרכו־בה<BR>כאשר  דבר  לכם׃
ראה  אנכי  נתן  <BR>לפניכם  היום  ברכה<BR>וקללה׃
את־הברכה  אשר  <BR>תשמעו  אל־מצות<BR>יהוה  אלהיכם  אשר<BR>אנכי  מצוה  אתכם<BR>היום׃
והקללה  אם־לא  <BR>תשמעו  אל־מצות<BR>יהוה  אלהיכם  וסרתם<BR>מן־הדרך  אשר  אנכי<BR>מצוה  אתכם  היום<BR>ללכת  אחרי  אלהים<BR>אחרים  אשר<BR>לא־ידעתם׃
והיה  כי  יביאך  <BR>יהוה  אלהיך<BR>אל־הארץ  אשר־אתה<BR>בא־שמה  לרשתה<BR>ונתתה  את־הברכה<BR>על־הר  גרזים<BR>ואת־הקללה  על־הר<BR>עיבל׃
הלא־המה  בעבר  <BR>הירדן  אחרי  דרך<BR>מבוא  השמש  בארץ<BR>הכנעני  הישב  בערבה<BR>מול  הגלגל  אצל<BR>אלוני  מרה׃
כי  אתם  עברים  <BR>את־הירדן  לבא  לרשת<BR>את־הארץ  אשר־יהוה<BR>אלהיכם  נתן  לכם<BR>וירשתם  אתה<BR>וישבתם־בה׃
ושמרתם  לעשות  את  <BR>כל־החקים<BR>ואת־המשפטים  אשר<BR>אנכי  נתן  לפניכם<BR>היום׃
