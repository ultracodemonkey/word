כי  יביאך  יהוה  <BR>אלהיך  אל־הארץ<BR>אשר־אתה  בא־שמה<BR>לרשתה  ונשל  גוים־<BR>רבים  מפניך  החתי<BR>והגרגשי  והאמרי<BR>והכנעני  והפרזי<BR>והחוי  והיבוסי<BR>שבעה  גוים  רבים<BR>ועצומים  ממך׃
ונתנם  יהוה  אלהיך  <BR>לפניך  והכיתם  החרם<BR>תחרים  אתם  לא־תכרת<BR>להם  ברית  ולא<BR>תחנם׃
ולא  תתחתן  בם  בתך  <BR>לא־תתן  לבנו  ובתו<BR>לא־תקח  לבנך׃
כי־יסיר  את־בנך  <BR>מאחרי  ועבדו  אלהים<BR>אחרים  וחרה<BR>אף־יהוה  בכם<BR>והשמידך  מהר׃
כי־אם־כה  תעשו  להם  <BR>מזבחתיהם  תתצו<BR>ומצבתם  תשברו<BR>ואשירהם  תגדעון<BR>ופסיליהם  תשרפון<BR>באש׃
כי  עם  קדוש  אתה  <BR>ליהוה  אלהיך  בך<BR>בחר  יהוה  אלהיך<BR>להיות  לו  לעם  סגלה<BR>מכל  העמים  אשר<BR>על־פני  האדמה׃
לא  מרבכם  <BR>מכל־העמים  חשק<BR>יהוה  בכם  ויבחר<BR>בכם  כי־אתם  המעט<BR>מכל־  העמים׃
כי  מאהבת  יהוה  <BR>אתכם  ומשמרו<BR>את־השבעה  אשר  נשבע<BR>לאבתיכם  הוציא<BR>יהוה  אתכם  ביד<BR>חזקה  ויפדך  מבית<BR>עבדים  מיד  פרעה<BR>מלך־מצרים׃
וידעת  כי־יהוה  <BR>אלהיך  הוא  האלהים<BR>האל  הנאמן  שמר<BR>הברית  והחסד<BR>לאהביו  ולשמרי<BR>מצותו  לאלף  דור׃
ומשלם  לשנאיו  <BR>אל־פניו  להאבידו<BR>לא  יאחר  לשנאו<BR>אל־פניו  ישלם־לו׃
ושמרת  את־המצוה  <BR>ואת־החקים<BR>ואת־המשפטים  אשר<BR>אנכי  מצוך  היום<BR>לעשותם׃
והיה  עקב  תשמעון  <BR>את  המשפטים  האלה<BR>ושמרתם  ועשיתם  אתם<BR>ושמר  יהוה  אלהיך<BR>לך  את־הברית<BR>ואת־החסד  אשר  נשבע<BR>לאבתיך׃
ואהבך  וברכך  והרבך  <BR>וברך  פרי־בטנך<BR>ופרי־אדמתך  דגנך<BR>ותירשך  ויצהרך<BR>שגר־אלפיך  ועשתרת<BR>צאנך  על  האדמה<BR>אשר־נשבע  לאבתיך<BR>לתת  לך׃
ברוך  תהיה  <BR>מכל־העמים  לא־יהיה<BR>בך  עקר  ועקרה<BR>ובבהמתך׃
והסיר  יהוה  ממך  <BR>כל־חלי  וכל־מדוי<BR>מצרים  הרעים  אשר<BR>ידעת  לא  ישימם  בך<BR>ונתנם  בכל־שנאיך׃
ואכלת  את־כל־העמים  <BR>אשר  יהוה  אלהיך<BR>נתן  לך  לא־תחוס<BR>עינך  עליהם  ולא<BR>תעבד  את־אלהיהם<BR>כי־מוקש  הוא  לך׃
כי  תאמר  בלבבך  <BR>רבים  הגוים  האלה<BR>ממני  איכה  אוכל<BR>להורישם׃
לא  תירא  מהם  זכר  <BR>תזכר  את  אשר־עשה<BR>יהוה  אלהיך  לפרעה<BR>ולכל־מצרים׃
המסת  הגדלת  <BR>אשר־ראו  עיניך<BR>והאתת  והמפתים<BR>והיד  החזקה  והזרע<BR>הנטויה  אשר  הוצאך<BR>יהוה  אלהיך<BR>כן־יעשה  יהוה<BR>אלהיך  לכל־העמים<BR>אשר־  אתה  ירא<BR>מפניהם׃
וגם  את־הצרעה  ישלח  <BR>יהוה  אלהיך  בם<BR>עד־אבד  הנשארים<BR>והנסתרים  מפניך׃
לא  תערץ  מפניהם  <BR>כי־יהוה  אלהיך<BR>בקרבך  אל  גדול<BR>ונורא׃
ונשל  יהוה  אלהיך  <BR>את־הגוים  האל<BR>מפניך  מעט  מעט  לא<BR>תוכל  כלתם  מהר<BR>פן־תרבה  עליך  חית<BR>השדה׃
ונתנם  יהוה  אלהיך  <BR>לפניך  והמם  מהומה<BR>גדלה  עד  השמדם׃
ונתן  מלכיהם  בידך  <BR>והאבדת  את־שמם<BR>מתחת  השמים<BR>לא־יתיצב  איש<BR>בפניך  עד  השמדך<BR>אתם׃
פסילי  אלהיהם  <BR>תשרפון  באש<BR>לא־תחמד  כסף  וזהב<BR>עליהם  ולקחת  לך  פן<BR>תוקש  בו  כי  תועבת<BR>יהוה  אלהיך  הוא׃
ולא־תביא  תועבה  <BR>אל־ביתך  והיית  חרם<BR>כמהו  שקץ  תשקצנו<BR>ותעב  תתעבנו<BR>כי־חרם  הוא׃
