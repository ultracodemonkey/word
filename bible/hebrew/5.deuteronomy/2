ונפן  ונסע  המדברה  <BR>דרך  ים־סוף  כאשר<BR>דבר  יהוה  אלי  ונסב<BR>את־הר־שעיר  ימים<BR>רבים׃
ויאמר  יהוה  אלי  <BR>לאמר׃
רב־לכם  סב  את־ההר  <BR>הזה  פנו  לכם  צפנה׃
ואת־העם  צו  לאמר  <BR>אתם  עברים  בגבול<BR>אחיכם  בני־עשו<BR>הישבים  בשעיר<BR>וייראו  מכם<BR>ונשמרתם  מאד׃
אל־תתגרו  בם  כי  <BR>לא־אתן  לכם  מארצם<BR>עד  מדרך  כף־רגל<BR>כי־ירשה  לעשו  נתתי<BR>את־הר  שעיר׃
אכל  תשברו  מאתם  <BR>בכסף  ואכלתם<BR>וגם־מים  תכרו  מאתם<BR>בכסף  ושתיתם׃
כי  יהוה  אלהיך  <BR>ברכך  בכל  מעשה  ידך<BR>ידע  לכתך  את־המדבר<BR>הגדל  הזה  זה<BR>ארבעים  שנה  יהוה<BR>אלהיך  עמך  לא  חסרת<BR>דבר׃
ונעבר  מאת  אחינו  <BR>בני־עשו  הישבים<BR>בשעיר  מדרך  הערבה<BR>מאילת  ומעצין  גבר<BR>ונפן  ונעבר  דרך<BR>מדבר  מואב׃
ויאמר  יהוה  אלי  <BR>אל־תצר  את־מואב<BR>ואל־תתגר  בם  מלחמה<BR>כי  לא־אתן  לך<BR>מארצו  ירשה  כי<BR>לבני־לוט  נתתי<BR>את־ער  ירשה׃
האמים  לפנים  ישבו  <BR>בה  עם  גדול  ורב<BR>ורם  כענקים׃
רפאים  יחשבו  אף־הם  <BR>כענקים  והמאבים<BR>יקראו  להם  אמים׃
ובשעיר  ישבו  החרים  <BR>לפנים  ובני  עשו<BR>יירשום  וישמידום<BR>מפניהם  וישבו  תחתם<BR>כאשר  עשה  ישראל<BR>לארץ  ירשתו<BR>אשר־נתן  יהוה  להם׃
עתה  קמו  ועברו  לכם  <BR>את־נחל  זרד  ונעבר<BR>את־נחל  זרד׃
והימים  אשר־הלכנו  <BR>מקדש  ברנע  עד<BR>אשר־עברנו  את־נחל<BR>זרד  שלשים  ושמנה<BR>שנה  עד־תם  כל־הדור<BR>אנשי  המלחמה  מקרב<BR>המחנה  כאשר  נשבע<BR>יהוה  להם׃
וגם  יד־יהוה  היתה  <BR>בם  להמם  מקרב<BR>המחנה  עד  תמם׃
ויהי  כאשר־תמו  <BR>כל־אנשי  המלחמה<BR>למות  מקרב  העם׃
וידבר  יהוה  אלי  <BR>לאמר׃
אתה  עבר  היום  <BR>את־גבול  מואב<BR>את־ער׃
וקרבת  מול  בני  <BR>עמון  אל־תצרם<BR>ואל־תתגר  בם  כי<BR>לא־אתן  מארץ  בני־<BR>עמון  לך  ירשה  כי<BR>לבני־לוט  נתתיה<BR>ירשה׃
ארץ־רפאים  תחשב  <BR>אף־הוא  רפאים<BR>ישבו־בה  לפנים<BR>והעמנים  יקראו  להם<BR>זמזמים׃
עם  גדול  ורב  ורם  <BR>כענקים  וישמידם<BR>יהוה  מפניהם<BR>ויירשם  וישבו<BR>תחתם׃
כאשר  עשה  לבני  עשו  <BR>הישבים  בשעיר  אשר<BR>השמיד  את־החרי<BR>מפניהם  ויירשם<BR>וישבו  תחתם  עד<BR>היום  הזה׃
והעוים  הישבים  <BR>בחצרים  עד־עזה<BR>כפתרים  היצאים<BR>מכפתר  השמידם<BR>וישבו  תחתם׃
קומו  סעו  ועברו  <BR>את־נחל  ארנן  ראה<BR>נתתי  בידך  את־סיחן<BR>מלך־חשבון  האמרי<BR>ואת־ארצו  החל  רש<BR>והתגר  בו  מלחמה׃
היום  הזה  אחל  תת  <BR>פחדך  ויראתך<BR>על־פני  העמים  תחת<BR>כל־השמים  אשר<BR>ישמעון  שמעך  ורגזו<BR>וחלו  מפניך׃
ואשלח  מלאכים  <BR>ממדבר  קדמות<BR>אל־סיחון  מלך<BR>חשבון  דברי  שלום<BR>לאמר׃
אעברה  בארצך  בדרך  <BR>בדרך  אלך  לא  אסור<BR>ימין  ושמאול׃
אכל  בכסף  תשברני  <BR>ואכלתי  ומים  בכסף<BR>תתן־לי  ושתיתי  רק<BR>אעברה  ברגלי׃
כאשר  עשו־לי  בני  <BR>עשו  הישבים  בשעיר<BR>והמואבים  הישבים<BR>בער  עד  אשר־  אעבר<BR>את־הירדן  אל־הארץ<BR>אשר־יהוה  אלהינו<BR>נתן  לנו׃
ולא  אבה  סיחן  מלך  <BR>חשבון  העברנו  בו<BR>כי־הקשה  יהוה<BR>אלהיך  את־רוחו<BR>ואמץ  את־לבבו  למען<BR>תתו  בידך  כיום<BR>הזה׃
ויאמר  יהוה  אלי  <BR>ראה  החלתי  תת<BR>לפניך  את־סיחן<BR>ואת־ארצו  החל  רש<BR>לרשת  את־ארצו׃
ויצא  סיחן  לקראתנו  <BR>הוא  וכל־עמו<BR>למלחמה  יהצה׃
ויתנהו  יהוה  <BR>אלהינו  לפנינו  ונך<BR>אתו  ואת־בנו<BR>ואת־כל־עמו׃
ונלכד  את־כל־עריו  <BR>בעת  ההוא  ונחרם<BR>את־כל־עיר  מתם<BR>והנשים  והטף  לא<BR>השארנו  שריד׃
רק  הבהמה  בזזנו  <BR>לנו  ושלל  הערים<BR>אשר  לכדנו׃
מערער  אשר  <BR>על־שפת־נחל  ארנן<BR>והעיר  אשר  בנחל<BR>ועד־הגלעד  לא  היתה<BR>קריה  אשר  שגבה<BR>ממנו  את־הכל  נתן<BR>יהוה  אלהינו<BR>לפנינו׃
רק  אל־ארץ  <BR>בני־עמון  לא  קרבת<BR>כל־יד  נחל  יבק<BR>וערי  ההר  וכל  אשר־<BR>צוה  יהוה  אלהינו׃
