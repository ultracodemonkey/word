וזאת  הברכה  אשר  <BR>ברך  משה  איש<BR>האלהים  את־בני<BR>ישראל  לפני  מותו׃
ויאמר  יהוה  מסיני  <BR>בא  וזרח  משעיר  למו<BR>הופיע  מהר  פארן<BR>ואתה  מרבבת  קדש<BR>מימינו  אשדת  למו׃
אף  חבב  עמים  <BR>כל־קדשיו  בידך  והם<BR>תכו  לרגלך  ישא<BR>מדברתיך׃
תורה  צוה־לנו  משה  <BR>מורשה  קהלת  יעקב׃
ויהי  בישרון  מלך  <BR>בהתאסף  ראשי  עם<BR>יחד  שבטי  ישראל׃
יחי  ראובן  ואל־ימת  <BR>ויהי  מתיו  מספר׃
וזאת  ליהודה  ויאמר  <BR>שמע  יהוה  קול<BR>יהודה  ואל־עמו<BR>תביאנו  ידיו  רב  לו<BR>ועזר  מצריו  תהיה׃
וללוי  אמר  תמיך  <BR>ואוריך  לאיש  חסידך<BR>אשר  נסיתו  במסה<BR>תריבהו  על־מי<BR>מריבה׃
האמר  לאביו  ולאמו  <BR>לא  ראיתיו<BR>ואת־אחיו  לא  הכיר<BR>ואת־בנו  לא  ידע  כי<BR>שמרו  אמרתך  ובריתך<BR>ינצרו׃
יורו  משפטיך  ליעקב  <BR>ותורתך  לישראל<BR>ישימו  קטורה  באפך<BR>וכליל  על־  מזבחך׃
ברך  יהוה  חילו  <BR>ופעל  ידיו  תרצה<BR>מחץ  מתנים  קמיו<BR>ומשנאיו  מן־<BR>יקומון׃
לבנימן  אמר  ידיד  <BR>יהוה  ישכן  לבטח<BR>עליו  חפף  עליו<BR>כל־היום  ובין<BR>כתפיו  שכן׃
וליוסף  אמר  מברכת  <BR>יהוה  ארצו  ממגד<BR>שמים  מטל  ומתהום<BR>רבצת  תחת׃
וממגד  תבואת  שמש  <BR>וממגד  גרש  ירחים׃
ומראש  הררי־קדם  <BR>וממגד  גבעות  עולם׃
וממגד  ארץ  ומלאה  <BR>ורצון  שכני  סנה<BR>תבואתה  לראש  יוסף<BR>ולקדקד  נזיר  אחיו׃
בכור  שורו  הדר  לו  <BR>וקרני  ראם  קרניו<BR>בהם  עמים  ינגח<BR>יחדו  אפסי־ארץ  והם<BR>רבבות  אפרים  והם<BR>אלפי  מנשה׃
ולזבולן  אמר  שמח  <BR>זבולן  בצאתך<BR>ויששכר  באהליך׃
עמים  הר־יקראו  שם  <BR>יזבחו  זבחי־צדק  כי<BR>שפע  ימים  יינקו<BR>ושפני  טמוני  חול׃
ולגד  אמר  ברוך  <BR>מרחיב  גד  כלביא<BR>שכן  וטרף  זרוע<BR>אף־קדקד׃
וירא  ראשית  לו  <BR>כי־שם  חלקת  מחקק<BR>ספון  ויתא  ראשי  עם<BR>צדקת  יהוה  עשה<BR>ומשפטיו  עם־ישראל׃
ולדן  אמר  דן  גור  <BR>אריה  יזנק<BR>מן־הבשן׃
ולנפתלי  אמר  נפתלי  <BR>שבע  רצון  ומלא<BR>ברכת  יהוה  ים<BR>ודרום  ירשה׃
ולאשר  אמר  ברוך  <BR>מבנים  אשר  יהי<BR>רצוי  אחיו  וטבל<BR>בשמן  רגלו׃
ברזל  ונחשת  מנעלך  <BR>וכימיך  דבאך׃
אין  כאל  ישרון  רכב  <BR>שמים  בעזרך<BR>ובגאותו  שחקים׃
מענה  אלהי  קדם  <BR>ומתחת  זרעת  עולם<BR>ויגרש  מפניך  אויב<BR>ויאמר  השמד׃
וישכן  ישראל  בטח  <BR>בדד  עין  יעקב<BR>אל־ארץ  דגן  ותירוש<BR>אף־שמיו  יערפו  טל׃
אשריך  ישראל  מי  <BR>כמוך  עם  נושע<BR>ביהוה  מגן  עזרך<BR>ואשר־חרב  גאותך<BR>ויכחשו  איביך  לך<BR>ואתה  על־במותימו<BR>תדרך׃
