וזאת  המצוה  החקים  <BR>והמשפטים  אשר  צוה<BR>יהוה  אלהיכם  ללמד<BR>אתכם  לעשות  בארץ<BR>אשר  אתם  עברים  שמה<BR>לרשתה׃
למען  תירא  את־יהוה  <BR>אלהיך  לשמר<BR>את־כל־חקתיו<BR>ומצותיו  אשר  אנכי<BR>מצוך  אתה  ובנך<BR>ובן־בנך  כל  ימי<BR>חייך  ולמען  יארכן<BR>ימיך׃
ושמעת  ישראל  ושמרת  <BR>לעשות  אשר  ייטב  לך<BR>ואשר  תרבון  מאד<BR>כאשר  דבר  יהוה<BR>אלהי  אבתיך  לך  ארץ<BR>זבת  חלב  ודבש׃
שמע  ישראל  יהוה  <BR>אלהינו  יהוה  אחד׃
ואהבת  את  יהוה  <BR>אלהיך  בכל־לבבך<BR>ובכל־נפשך<BR>ובכל־מאדך׃
והיו  הדברים  האלה  <BR>אשר  אנכי  מצוך<BR>היום  על־לבבך׃
ושננתם  לבניך  <BR>ודברת  בם  בשבתך<BR>בביתך  ובלכתך  בדרך<BR>ובשכבך  ובקומך׃
וקשרתם  לאות  <BR>על־ידך  והיו  לטטפת<BR>בין  עיניך׃
וכתבתם  על־מזזות  <BR>ביתך  ובשעריך׃
והיה  כי  יביאך  <BR>יהוה  אלהיך<BR>אל־הארץ  אשר  נשבע<BR>לאבתיך  לאברהם<BR>ליצחק  וליעקב  לתת<BR>לך  ערים  גדלת  וטבת<BR>אשר  לא־בנית׃
ובתים  מלאים  <BR>כל־טוב  אשר<BR>לא־מלאת  וברת<BR>חצובים  אשר<BR>לא־חצבת  כרמים<BR>וזיתים  אשר<BR>לא־נטעת  ואכלת<BR>ושבעת׃
השמר  לך  פן־תשכח  <BR>את־יהוה  אשר<BR>הוציאך  מארץ  מצרים<BR>מבית  עבדים׃
את־יהוה  אלהיך  <BR>תירא  ואתו  תעבד<BR>ובשמו  תשבע׃
לא  תלכון  אחרי  <BR>אלהים  אחרים  מאלהי<BR>העמים  אשר<BR>סביבותיכם׃
כי  אל  קנא  יהוה  <BR>אלהיך  בקרבך<BR>פן־יחרה  אף־יהוה<BR>אלהיך  בך  והשמידך<BR>מעל  פני  האדמה׃
לא  תנסו  את־יהוה  <BR>אלהיכם  כאשר  נסיתם<BR>במסה׃
שמור  תשמרון  <BR>את־מצות  יהוה<BR>אלהיכם  ועדתיו<BR>וחקיו  אשר  צוך׃
ועשית  הישר  והטוב  <BR>בעיני  יהוה  למען<BR>ייטב  לך  ובאת<BR>וירשת  את־הארץ<BR>הטבה  אשר־נשבע<BR>יהוה  לאבתיך׃
להדף  את־כל־איביך  <BR>מפניך  כאשר  דבר<BR>יהוה׃
כי־ישאלך  בנך  מחר  <BR>לאמר  מה  העדת<BR>והחקים  והמשפטים<BR>אשר  צוה  יהוה<BR>אלהינו  אתכם׃
ואמרת  לבנך  עבדים  <BR>היינו  לפרעה<BR>במצרים  ויציאנו<BR>יהוה  ממצרים  ביד<BR>חזקה׃
ויתן  יהוה  אותת  <BR>ומפתים  גדלים<BR>ורעים  במצרים<BR>בפרעה  ובכל־ביתו<BR>לעינינו׃
ואותנו  הוציא  משם  <BR>למען  הביא  אתנו<BR>לתת  לנו  את־הארץ<BR>אשר  נשבע  לאבתינו׃
ויצונו  יהוה  לעשות  <BR>את־כל־החקים  האלה<BR>ליראה  את־יהוה<BR>אלהינו  לטוב  לנו<BR>כל־הימים  לחיתנו<BR>כהיום  הזה׃
וצדקה  תהיה־לנו  <BR>כי־נשמר  לעשות<BR>את־כל־המצוה  הזאת<BR>לפני  יהוה  אלהינו<BR>כאשר  צונו׃
