והיה  אם־שמוע  תשמע  <BR>בקול  יהוה  אלהיך<BR>לשמר  לעשות<BR>את־כל־מצותיו  אשר<BR>אנכי  מצוך  היום<BR>ונתנך  יהוה  אלהיך<BR>עליון  על  כל־גויי<BR>הארץ׃
ובאו  עליך  <BR>כל־הברכות  האלה<BR>והשיגך  כי  תשמע<BR>בקול  יהוה  אלהיך׃
ברוך  אתה  בעיר  <BR>וברוך  אתה  בשדה׃
ברוך  פרי־בטנך  <BR>ופרי  אדמתך  ופרי<BR>בהמתך  שגר  אלפיך<BR>ועשתרות  צאנך׃
ברוך  טנאך  <BR>ומשארתך׃
ברוך  אתה  בבאך  <BR>וברוך  אתה  בצאתך׃
יתן  יהוה  את־איביך  <BR>הקמים  עליך  נגפים<BR>לפניך  בדרך  אחד<BR>יצאו  אליך  ובשבעה<BR>דרכים  ינוסו<BR>לפניך׃
יצו  יהוה  אתך  <BR>את־הברכה  באסמיך<BR>ובכל  משלח  ידך<BR>וברכך  בארץ  אשר־<BR>יהוה  אלהיך  נתן<BR>לך׃
יקימך  יהוה  לו  לעם  <BR>קדוש  כאשר  נשבע־לך<BR>כי  תשמר  את־מצות<BR>יהוה  אלהיך  והלכת<BR>בדרכיו׃
וראו  כל־עמי  הארץ  <BR>כי  שם  יהוה  נקרא<BR>עליך  ויראו  ממך׃
והותרך  יהוה  לטובה  <BR>בפרי  בטנך  ובפרי<BR>בהמתך  ובפרי  אדמתך<BR>על  האדמה  אשר  נשבע<BR>יהוה  לאבתיך  לתת<BR>לך׃
יפתח  יהוה  לך  <BR>את־אוצרו  הטוב<BR>את־השמים  לתת<BR>מטר־ארצך  בעתו<BR>ולברך  את  כל־מעשה<BR>ידך  והלוית  גוים<BR>רבים  ואתה  לא<BR>תלוה׃
ונתנך  יהוה  לראש  <BR>ולא  לזנב  והיית  רק<BR>למעלה  ולא  תהיה<BR>למטה  כי־  תשמע<BR>אל־מצות  יהוה<BR>אלהיך  אשר  אנכי<BR>מצוך  היום  לשמר<BR>ולעשות׃
ולא  תסור  <BR>מכל־הדברים  אשר<BR>אנכי  מצוה  אתכם<BR>היום  ימין  ושמאול<BR>ללכת  אחרי  אלהים<BR>אחרים  לעבדם׃
והיה  אם־לא  תשמע  <BR>בקול  יהוה  אלהיך<BR>לשמר  לעשות<BR>את־כל־מצותיו<BR>וחקתיו  אשר  אנכי<BR>מצוך  היום  ובאו<BR>עליך  כל־הקללות<BR>האלה  והשיגוך׃
ארור  אתה  בעיר  <BR>וארור  אתה  בשדה׃
ארור  טנאך  <BR>ומשארתך׃
ארור  פרי־בטנך  <BR>ופרי  אדמתך  שגר<BR>אלפיך  ועשתרת<BR>צאנך׃
ארור  אתה  בבאך  <BR>וארור  אתה  בצאתך׃
ישלח  יהוה  בך  <BR>את־המארה<BR>את־המהומה<BR>ואת־המגערת<BR>בכל־משלח  ידך  אשר<BR>תעשה  עד  השמדך<BR>ועד־אבדך  מהר  מפני<BR>רע  מעלליך  אשר<BR>עזבתני׃
ידבק  יהוה  בך  <BR>את־הדבר  עד  כלתו<BR>אתך  מעל  האדמה<BR>אשר־אתה  בא־שמה<BR>לרשתה׃
יככה  יהוה  בשחפת  <BR>ובקדחת  ובדלקת<BR>ובחרחר  ובחרב<BR>ובשדפון  ובירקון<BR>ורדפוך  עד  אבדך׃
והיו  שמיך  אשר  <BR>על־ראשך  נחשת<BR>והארץ  אשר־תחתיך<BR>ברזל׃
יתן  יהוה  את־מטר  <BR>ארצך  אבק  ועפר<BR>מן־השמים  ירד  עליך<BR>עד  השמדך׃
יתנך  יהוה  נגף  <BR>לפני  איביך  בדרך<BR>אחד  תצא  אליו<BR>ובשבעה  דרכים  תנוס<BR>לפניו  והיית  לזעוה<BR>לכל  ממלכות  הארץ׃
והיתה  נבלתך  למאכל  <BR>לכל־עוף  השמים<BR>ולבהמת  הארץ  ואין<BR>מחריד׃
יככה  יהוה  בשחין  <BR>מצרים  ובעפלים<BR>ובגרב  ובחרס  אשר<BR>לא־תוכל  להרפא׃
יככה  יהוה  בשגעון  <BR>ובעורון  ובתמהון<BR>לבב׃
והיית  ממשש  בצהרים  <BR>כאשר  ימשש  העור<BR>באפלה  ולא  תצליח<BR>את־דרכיך  והיית  אך<BR>עשוק  וגזול<BR>כל־הימים  ואין<BR>מושיע׃
אשה  תארש  ואיש  אחר  <BR>ישגלנה  בית  תבנה<BR>ולא־תשב  בו  כרם<BR>תטע  ולא  תחללנו׃
שורך  טבוח  לעיניך  <BR>ולא  תאכל  ממנו<BR>חמרך  גזול  מלפניך<BR>ולא  ישוב  לך  צאנך<BR>נתנות  לאיביך  ואין<BR>לך  מושיע׃
בניך  ובנתיך  נתנים  <BR>לעם  אחר  ועיניך<BR>ראות  וכלות  אליהם<BR>כל־היום  ואין  לאל<BR>ידך׃
פרי  אדמתך  <BR>וכל־יגיעך  יאכל  עם<BR>אשר  לא־ידעת  והיית<BR>רק  עשוק  ורצוץ<BR>כל־הימים׃
והיית  משגע  ממראה  <BR>עיניך  אשר  תראה׃
יככה  יהוה  בשחין  <BR>רע  על־הברכים<BR>ועל־השקים  אשר<BR>לא־תוכל  להרפא  מכף<BR>רגלך  ועד  קדקדך׃
יולך  יהוה  אתך  <BR>ואת־מלכך  אשר  תקים<BR>עליך  אל־גוי  אשר<BR>לא־ידעת  אתה<BR>ואבתיך  ועבדת  שם<BR>אלהים  אחרים  עץ<BR>ואבן׃
והיית  לשמה  למשל  <BR>ולשנינה  בכל  העמים<BR>אשר־ינהגך  יהוה<BR>שמה׃
זרע  רב  תוציא  השדה  <BR>ומעט  תאסף  כי<BR>יחסלנו  הארבה׃
כרמים  תטע  ועבדת  <BR>ויין  לא־תשתה  ולא<BR>תאגר  כי  תאכלנו<BR>התלעת׃
זיתים  יהיו  לך  <BR>בכל־גבולך  ושמן  לא<BR>תסוך  כי  ישל  זיתך׃
בנים  ובנות  תוליד  <BR>ולא־יהיו  לך  כי<BR>ילכו  בשבי׃
כל־עצך  ופרי  אדמתך  <BR>יירש  הצלצל׃
הגר  אשר  בקרבך  <BR>יעלה  עליך  מעלה<BR>מעלה  ואתה  תרד  מטה<BR>מטה׃
הוא  ילוך  ואתה  לא  <BR>תלונו  הוא  יהיה<BR>לראש  ואתה  תהיה<BR>לזנב׃
ובאו  עליך  <BR>כל־הקללות  האלה<BR>ורדפוך  והשיגוך  עד<BR>השמדך  כי־לא  שמעת<BR>בקול  יהוה  אלהיך<BR>לשמר  מצותיו<BR>וחקתיו  אשר  צוך׃
והיו  בך  לאות  <BR>ולמופת  ובזרעך<BR>עד־עולם׃
תחת  אשר  לא־עבדת  <BR>את־יהוה  אלהיך<BR>בשמחה  ובטוב  לבב<BR>מרב  כל׃
ועבדת  את־איביך  <BR>אשר  ישלחנו  יהוה<BR>בך  ברעב  ובצמא<BR>ובעירם  ובחסר  כל<BR>ונתן  על  ברזל<BR>על־צוארך  עד<BR>השמידו  אתך׃
ישא  יהוה  עליך  גוי  <BR>מרחק  מקצה  הארץ<BR>כאשר  ידאה  הנשר<BR>גוי  אשר  לא־  תשמע<BR>לשנו׃
גוי  עז  פנים  אשר  <BR>לא־ישא  פנים  לזקן<BR>ונער  לא  יחן׃
ואכל  פרי  בהמתך  <BR>ופרי־אדמתך  עד<BR>השמדך  אשר<BR>לא־ישאיר  לך  דגן<BR>תירוש  ויצהר  שגר<BR>אלפיך  ועשתרת  צאנך<BR>עד  האבידו  אתך׃
והצר  לך  בכל־שעריך  <BR>עד  רדת  חמתיך<BR>הגבהת  והבצרות  אשר<BR>אתה  בטח  בהן<BR>בכל־ארצך  והצר  לך<BR>בכל־שעריך<BR>בכל־ארצך  אשר  נתן<BR>יהוה  אלהיך  לך׃
ואכלת  פרי־בטנך  <BR>בשר  בניך  ובנתיך<BR>אשר  נתן־לך  יהוה<BR>אלהיך  במצור<BR>ובמצוק  אשר־יציק<BR>לך  איבך׃
האיש  הרך  בך  והענג  <BR>מאד  תרע  עינו<BR>באחיו  ובאשת  חיקו<BR>וביתר  בניו  אשר<BR>יותיר׃
מתת  לאחד  מהם  מבשר  <BR>בניו  אשר  יאכל<BR>מבלי  השאיר־לו  כל<BR>במצור  ובמצוק  אשר<BR>יציק  לך  איבך<BR>בכל־שעריך׃
הרכה  בך  והענגה  <BR>אשר  לא־נסתה<BR>כף־רגלה  הצג<BR>על־הארץ  מהתענג<BR>ומרך  תרע  עינה<BR>באיש  חיקה  ובבנה<BR>ובבתה׃
ובשליתה  היוצת  <BR>מבין  רגליה  ובבניה<BR>אשר  תלד  כי־תאכלם<BR>בחסר־כל  בסתר<BR>במצור  ובמצוק  אשר<BR>יציק  לך  איבך<BR>בשעריך׃
אם־לא  תשמר  לעשות  <BR>את־כל־דברי  התורה<BR>הזאת  הכתבים  בספר<BR>הזה  ליראה  את־השם<BR>הנכבד  והנורא  הזה<BR>את  יהוה  אלהיך׃
והפלא  יהוה  <BR>את־מכתך  ואת  מכות<BR>זרעך  מכות  גדלת<BR>ונאמנות  וחלים<BR>רעים  ונאמנים׃
והשיב  בך  את  <BR>כל־מדוה  מצרים  אשר<BR>יגרת  מפניהם  ודבקו<BR>בך׃
גם  כל־חלי  וכל־מכה  <BR>אשר  לא  כתוב  בספר<BR>התורה  הזאת  יעלם<BR>יהוה  עליך  עד<BR>השמדך׃
ונשארתם  במתי  מעט  <BR>תחת  אשר  הייתם<BR>ככוכבי  השמים  לרב<BR>כי־לא  שמעת  בקול<BR>יהוה  אלהיך׃
והיה  כאשר־שש  יהוה  <BR>עליכם  להיטיב  אתכם<BR>ולהרבות  אתכם  כן<BR>ישיש  יהוה  עליכם<BR>להאביד  אתכם<BR>ולהשמיד  אתכם<BR>ונסחתם  מעל  האדמה<BR>אשר־אתה  בא־  שמה<BR>לרשתה׃
והפיצך  יהוה  <BR>בכל־העמים  מקצה<BR>הארץ  ועד־קצה  הארץ<BR>ועבדת  שם  אלהים<BR>אחרים  אשר  לא־ידעת<BR>אתה  ואבתיך  עץ<BR>ואבן׃
ובגוים  ההם  לא  <BR>תרגיע  ולא־יהיה<BR>מנוח  לכף־רגלך<BR>ונתן  יהוה  לך  שם<BR>לב  רגז  וכליון<BR>עינים  ודאבון  נפש׃
והיו  חייך  תלאים  <BR>לך  מנגד  ופחדת<BR>לילה  ויומם  ולא<BR>תאמין  בחייך׃
בבקר  תאמר  מי־יתן  <BR>ערב  ובערב  תאמר<BR>מי־יתן  בקר  מפחד<BR>לבבך  אשר  תפחד<BR>וממראה  עיניך  אשר<BR>תראה׃
והשיבך  יהוה  מצרים  <BR>באניות  בדרך  אשר<BR>אמרתי  לך  לא־תסיף<BR>עוד  לראתה<BR>והתמכרתם  שם<BR>לאיביך  לעבדים<BR>ולשפחות  ואין  קנה׃
