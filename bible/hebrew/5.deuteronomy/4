ועתה  ישראל  שמע  <BR>אל־החקים<BR>ואל־המשפטים  אשר<BR>אנכי  מלמד  אתכם<BR>לעשות  למען  תחיו<BR>ובאתם  וירשתם<BR>את־הארץ  אשר  יהוה<BR>אלהי  אבתיכם  נתן<BR>לכם׃
לא  תספו  על־הדבר  <BR>אשר  אנכי  מצוה<BR>אתכם  ולא  תגרעו<BR>ממנו  לשמר  את־<BR>מצות  יהוה  אלהיכם<BR>אשר  אנכי  מצוה<BR>אתכם׃
עיניכם  הראות  את  <BR>אשר־עשה  יהוה  בבעל<BR>פעור  כי  כל־האיש<BR>אשר  הלך  אחרי<BR>בעל־פעור  השמידו<BR>יהוה  אלהיך  מקרבך׃
ואתם  הדבקים  ביהוה  <BR>אלהיכם  חיים  כלכם<BR>היום׃
ראה  למדתי  אתכם  <BR>חקים  ומשפטים  כאשר<BR>צוני  יהוה  אלהי<BR>לעשות  כן  בקרב<BR>הארץ  אשר  אתם  באים<BR>שמה  לרשתה׃
ושמרתם  ועשיתם  כי  <BR>הוא  חכמתכם<BR>ובינתכם  לעיני<BR>העמים  אשר  ישמעון<BR>את  כל־החקים  האלה<BR>ואמרו  רק  עם־חכם<BR>ונבון  הגוי  הגדול<BR>הזה׃
כי  מי־גוי  גדול  <BR>אשר־לו  אלהים<BR>קרבים  אליו  כיהוה<BR>אלהינו  בכל־קראנו<BR>אליו׃
ומי  גוי  גדול  <BR>אשר־לו  חקים<BR>ומשפטים  צדיקם  ככל<BR>התורה  הזאת  אשר<BR>אנכי  נתן  לפניכם<BR>היום׃
רק  השמר  לך  ושמר  <BR>נפשך  מאד  פן־תשכח<BR>את־הדברים  אשר־ראו<BR>עיניך  ופן־  יסורו<BR>מלבבך  כל  ימי  חייך<BR>והודעתם  לבניך<BR>ולבני  בניך׃
יום  אשר  עמדת  לפני  <BR>יהוה  אלהיך  בחרב<BR>באמר  יהוה  אלי<BR>הקהל־לי  את־  העם<BR>ואשמעם  את־דברי<BR>אשר  ילמדון  ליראה<BR>אתי  כל־הימים  אשר<BR>הם  חיים  על־  האדמה<BR>ואת־בניהם  ילמדון׃
ותקרבון  ותעמדון  <BR>תחת  ההר  וההר  בער<BR>באש  עד־לב  השמים<BR>חשך  ענן  וערפל׃
וידבר  יהוה  אליכם  <BR>מתוך  האש  קול<BR>דברים  אתם  שמעים<BR>ותמונה  אינכם  ראים<BR>זולתי  קול׃
ויגד  לכם  את־בריתו  <BR>אשר  צוה  אתכם<BR>לעשות  עשרת  הדברים<BR>ויכתבם  על־  שני<BR>לחות  אבנים׃
ואתי  צוה  יהוה  בעת  <BR>ההוא  ללמד  אתכם<BR>חקים  ומשפטים<BR>לעשתכם  אתם  בארץ<BR>אשר  אתם  עברים  שמה<BR>לרשתה׃
ונשמרתם  מאד  <BR>לנפשתיכם  כי  לא<BR>ראיתם  כל־תמונה<BR>ביום  דבר  יהוה<BR>אליכם  בחרב  מתוך<BR>האש׃
פן־תשחתון  ועשיתם  <BR>לכם  פסל  תמונת<BR>כל־סמל  תבנית  זכר<BR>או  נקבה׃
תבנית  כל־בהמה  אשר  <BR>בארץ  תבנית<BR>כל־צפור  כנף  אשר<BR>תעוף  בשמים׃
תבנית  כל־רמש  <BR>באדמה  תבנית<BR>כל־דגה  אשר־במים<BR>מתחת  לארץ׃
ופן־תשא  עיניך  <BR>השמימה  וראית<BR>את־השמש  ואת־הירח<BR>ואת־הכוכבים  כל<BR>צבא  השמים  ונדחת<BR>והשתחוית  להם<BR>ועבדתם  אשר  חלק<BR>יהוה  אלהיך  אתם<BR>לכל  העמים  תחת<BR>כל־השמים׃
ואתכם  לקח  יהוה  <BR>ויוצא  אתכם  מכור<BR>הברזל  ממצרים<BR>להיות  לו  לעם  נחלה<BR>כיום  הזה׃
ויהוה  התאנף־בי  <BR>על־דבריכם  וישבע<BR>לבלתי  עברי<BR>את־הירדן<BR>ולבלתי־בא  אל־הארץ<BR>הטובה  אשר  יהוה<BR>אלהיך  נתן  לך<BR>נחלה׃
כי  אנכי  מת  בארץ  <BR>הזאת  אינני  עבר<BR>את־הירדן  ואתם<BR>עברים  וירשתם  את־<BR>הארץ  הטובה  הזאת׃
השמרו  לכם  <BR>פן־תשכחו  את־ברית<BR>יהוה  אלהיכם  אשר<BR>כרת  עמכם  ועשיתם<BR>לכם  פסל  תמונת  כל<BR>אשר  צוך  יהוה<BR>אלהיך׃
כי  יהוה  אלהיך  אש  <BR>אכלה  הוא  אל  קנא׃
כי־תוליד  בנים  <BR>ובני  בנים  ונושנתם<BR>בארץ  והשחתם<BR>ועשיתם  פסל  תמונת<BR>כל  ועשיתם  הרע<BR>בעיני  יהוה־אלהיך<BR>להכעיסו׃
העידתי  בכם  היום  <BR>את־השמים  ואת־הארץ<BR>כי־אבד  תאבדון  מהר<BR>מעל  הארץ  אשר  אתם<BR>עברים  את־הירדן<BR>שמה  לרשתה<BR>לא־תאריכן  ימים<BR>עליה  כי  השמד<BR>תשמדון׃
והפיץ  יהוה  אתכם  <BR>בעמים  ונשארתם  מתי<BR>מספר  בגוים  אשר<BR>ינהג  יהוה  אתכם<BR>שמה׃
ועבדתם־שם  אלהים  <BR>מעשה  ידי  אדם  עץ<BR>ואבן  אשר  לא־יראון<BR>ולא  ישמעון  ולא<BR>יאכלון  ולא  יריחן׃
ובקשתם  משם  <BR>את־יהוה  אלהיך<BR>ומצאת  כי  תדרשנו<BR>בכל־לבבך<BR>ובכל־נפשך׃
בצר  לך  ומצאוך  כל  <BR>הדברים  האלה<BR>באחרית  הימים  ושבת<BR>עד־יהוה  אלהיך<BR>ושמעת  בקלו׃
כי  אל  רחום  יהוה  <BR>אלהיך  לא  ירפך  ולא<BR>ישחיתך  ולא  ישכח<BR>את־ברית  אבתיך  אשר<BR>נשבע  להם׃
כי  שאל־נא  לימים  <BR>ראשנים  אשר־היו<BR>לפניך  למן־היום<BR>אשר  ברא  אלהים  אדם<BR>על־הארץ  ולמקצה<BR>השמים  ועד־קצה<BR>השמים  הנהיה  כדבר<BR>הגדול  הזה  או<BR>הנשמע  כמהו׃
השמע  עם  קול  אלהים  <BR>מדבר  מתוך־האש<BR>כאשר־שמעת  אתה<BR>ויחי׃
או  הנסה  אלהים  <BR>לבוא  לקחת  לו  גוי<BR>מקרב  גוי  במסת<BR>באתת  ובמופתים<BR>ובמלחמה  וביד  חזקה<BR>ובזרוע  נטויה<BR>ובמוראים  גדלים<BR>ככל  אשר־עשה  לכם<BR>יהוה  אלהיכם<BR>במצרים  לעיניך׃
אתה  הראת  לדעת  כי  <BR>יהוה  הוא  האלהים<BR>אין  עוד  מלבדו׃
מן־השמים  השמיעך  <BR>את־קלו  ליסרך<BR>ועל־הארץ  הראך<BR>את־אשו  הגדולה<BR>ודבריו  שמעת  מתוך<BR>האש׃
ותחת  כי  אהב  <BR>את־אבתיך  ויבחר<BR>בזרעו  אחריו<BR>ויוצאך  בפניו  בכחו<BR>הגדל  ממצרים׃
להוריש  גוים  גדלים  <BR>ועצמים  ממך  מפניך<BR>להביאך  לתת־לך<BR>את־ארצם  נחלה  כיום<BR>הזה׃
וידעת  היום  והשבת  <BR>אל־לבבך  כי  יהוה<BR>הוא  האלהים  בשמים<BR>ממעל  ועל־  הארץ<BR>מתחת  אין  עוד׃
ושמרת  את־חקיו  <BR>ואת־מצותיו  אשר<BR>אנכי  מצוך  היום<BR>אשר  ייטב  לך<BR>ולבניך  אחריך<BR>ולמען  תאריך  ימים<BR>על־האדמה  אשר  יהוה<BR>אלהיך  נתן  לך  כל־<BR>הימים׃
אז  יבדיל  משה  שלש  <BR>ערים  בעבר  הירדן<BR>מזרחה  שמש׃
לנס  שמה  רוצח  אשר  <BR>ירצח  את־רעהו<BR>בבלי־דעת  והוא<BR>לא־שנא  לו  מתמל<BR>שלשם  ונס  אל־אחת<BR>מן־הערים  האל  וחי׃
את־בצר  במדבר  בארץ  <BR>המישר  לראובני<BR>ואת־ראמת  בגלעד<BR>לגדי  ואת־גולן<BR>בבשן  למנשי׃
וזאת  התורה  אשר־שם  <BR>משה  לפני  בני<BR>ישראל׃
אלה  העדת  והחקים  <BR>והמשפטים  אשר  דבר<BR>משה  אל־בני  ישראל<BR>בצאתם  ממצרים׃
בעבר  הירדן  בגיא  <BR>מול  בית  פעור  בארץ<BR>סיחן  מלך  האמרי<BR>אשר  יושב  בחשבון<BR>אשר  הכה  משה  ובני<BR>ישראל  בצאתם<BR>ממצרים׃
ויירשו  את־ארצו  <BR>ואת־ארץ  עוג<BR>מלך־הבשן  שני  מלכי<BR>האמרי  אשר  בעבר<BR>הירדן  מזרח  שמש׃
מערער  אשר  <BR>על־שפת־נחל  ארנן<BR>ועד־הר  שיאן  הוא<BR>חרמון׃
וכל־הערבה  עבר  <BR>הירדן  מזרחה  ועד<BR>ים  הערבה  תחת  אשדת<BR>הפסגה׃
