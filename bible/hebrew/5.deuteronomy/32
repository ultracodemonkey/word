האזינו  השמים  <BR>ואדברה  ותשמע  הארץ<BR>אמרי־פי׃
יערף  כמטר  לקחי  <BR>תזל  כטל  אמרתי<BR>כשעירם  עלי־דשא<BR>וכרביבים  עלי־עשב׃
כי  שם  יהוה  אקרא  <BR>הבו  גדל  לאלהינו׃
הצור  תמים  פעלו  כי  <BR>כל־דרכיו  משפט  אל<BR>אמונה  ואין  עול<BR>צדיק  וישר  הוא׃
שחת  לו  לא  בניו  <BR>מומם  דור  עקש<BR>ופתלתל׃
ה־ליהוה  תגמלו־זאת  <BR>עם  נבל  ולא  חכם<BR>הלוא־הוא  אביך  קנך<BR>הוא  עשך  ויכננך׃
זכר  ימות  עולם  <BR>בינו  שנות  דר־ודר<BR>שאל  אביך  ויגדך<BR>זקניך  ויאמרו  לך׃
בהנחל  עליון  גוים  <BR>בהפרידו  בני  אדם<BR>יצב  גבלת  עמים<BR>למספר  בני  ישראל׃
כי  חלק  יהוה  עמו  <BR>יעקב  חבל  נחלתו׃
ימצאהו  בארץ  מדבר  <BR>ובתהו  ילל  ישמן<BR>יסבבנהו  יבוננהו<BR>יצרנהו  כאישון<BR>עינו׃
כנשר  יעיר  קנו  <BR>על־גוזליו  ירחף<BR>יפרש  כנפיו  יקחהו<BR>ישאהו  על־  אברתו׃
יהוה  בדד  ינחנו  <BR>ואין  עמו  אל  נכר׃
ירכבהו  על־במותי  <BR>ארץ  ויאכל  תנובת<BR>שדי  וינקהו  דבש<BR>מסלע  ושמן  מחלמיש<BR>צור׃
חמאת  בקר  וחלב  צאן  <BR>עם־חלב  כרים<BR>ואילים  בני־בשן<BR>ועתודים  עם־חלב<BR>כליות  חטה  ודם־ענב<BR>תשתה־חמר׃
וישמן  ישרון  ויבעט  <BR>שמנת  עבית  כשית<BR>ויטש  אלוה  עשהו<BR>וינבל  צור  ישעתו׃
יקנאהו  בזרים  <BR>בתועבת  יכעיסהו׃
יזבחו  לשדים  לא  <BR>אלה  אלהים  לא<BR>ידעום  חדשים  מקרב<BR>באו  לא  שערום<BR>אבתיכם׃
צור  ילדך  תשי  <BR>ותשכח  אל  מחללך׃
וירא  יהוה  וינאץ  <BR>מכעס  בניו  ובנתיו׃
ויאמר  אסתירה  פני  <BR>מהם  אראה  מה<BR>אחריתם  כי  דור<BR>תהפכת  המה  בנים<BR>לא־  אמן  בם׃
הם  קנאוני  בלא־אל  <BR>כעסוני  בהבליהם<BR>ואני  אקניאם<BR>בלא־עם  בגוי  נבל<BR>אכעיסם׃
כי־אש  קדחה  באפי  <BR>ותיקד  עד־שאול<BR>תחתית  ותאכל  ארץ<BR>ויבלה  ותלהט  מוסדי<BR>הרים׃
אספה  עלימו  רעות  <BR>חצי  אכלה־בם׃
מזי  רעב  ולחמי  רשף  <BR>וקטב  מרירי<BR>ושן־בהמת  אשלח־בם<BR>עם־חמת  זחלי  עפר׃
מחוץ  תשכל־חרב  <BR>ומחדרים  אימה<BR>גם־בחור  גם־בתולה<BR>יונק  עם־איש  שיבה׃
אמרתי  אפאיהם  <BR>אשביתה  מאנוש<BR>זכרם׃
לולי  כעס  אויב  <BR>אגור  פן־ינכרו<BR>צרימו  פן־יאמרו<BR>ידנו  רמה  ולא  יהוה<BR>פעל  כל־זאת׃
כי־גוי  אבד  עצות  <BR>המה  ואין  בהם<BR>תבונה׃
לו  חכמו  ישכילו  <BR>זאת  יבינו<BR>לאחריתם׃
איכה  ירדף  אחד  אלף  <BR>ושנים  יניסו  רבבה<BR>אם־לא  כי־צורם<BR>מכרם  ויהוה<BR>הסגירם׃
כי  לא  כצורנו  צורם  <BR>ואיבינו  פלילים׃
כי־מגפן  סדם  גפנם  <BR>ומשדמת  עמרה  ענבמו<BR>ענבי־רוש  אשכלת<BR>מררת  למו׃
חמת  תנינם  יינם  <BR>וראש  פתנים  אכזר׃
הלא־הוא  כמס  עמדי  <BR>חתום  באוצרתי׃
לי  נקם  ושלם  לעת  <BR>תמוט  רגלם  כי  קרוב<BR>יום  אידם  וחש  עתדת<BR>למו׃
כי־ידין  יהוה  עמו  <BR>ועל־עבדיו  יתנחם<BR>כי  יראה  כי־אזלת<BR>יד  ואפס  עצור<BR>ועזוב׃
ואמר  אי  אלהימו  <BR>צור  חסיו  בו׃
אשר  חלב  זבחימו  <BR>יאכלו  ישתו  יין<BR>נסיכם  יקומו<BR>ויעזרכם  יהי  עליכם<BR>סתרה׃
ראו  עתה  כי  אני  <BR>אני  הוא  ואין<BR>אלהים  עמדי  אני<BR>אמית  ואחיה  מחצתי<BR>ואני  ארפא  ואין<BR>מידי  מציל׃
כי־אשא  אל־שמים  <BR>ידי  ואמרתי  חי<BR>אנכי  לעלם׃
אם־שנותי  ברק  חרבי  <BR>ותאחז  במשפט  ידי<BR>אשיב  נקם  לצרי<BR>ולמשנאי  אשלם׃
אשכיר  חצי  מדם  <BR>וחרבי  תאכל  בשר<BR>מדם  חלל  ושביה<BR>מראש  פרעות  אויב׃
הרנינו  גוים  עמו  <BR>כי  דם־עבדיו  יקום<BR>ונקם  ישיב  לצריו<BR>וכפר  אדמתו  עמו׃
ויבא  משה  וידבר  <BR>את־כל־דברי<BR>השירה־הזאת  באזני<BR>העם  הוא  והושע  בן־<BR>נון׃
ויכל  משה  לדבר  <BR>את־כל־הדברים  האלה<BR>אל־כל־ישראל׃
ויאמר  אלהם  שימו  <BR>לבבכם  לכל־הדברים<BR>אשר  אנכי  מעיד  בכם<BR>היום  אשר  תצום<BR>את־בניכם  לשמר<BR>לעשות  את־כל־דברי<BR>התורה  הזאת׃
כי  לא־דבר  רק  הוא  <BR>מכם  כי־הוא  חייכם<BR>ובדבר  הזה  תאריכו<BR>ימים  על־  האדמה<BR>אשר  אתם  עברים<BR>את־הירדן  שמה<BR>לרשתה׃
וידבר  יהוה  אל־משה  <BR>בעצם  היום  הזה<BR>לאמר׃
עלה  אל־הר  העברים  <BR>הזה  הר־נבו  אשר<BR>בארץ  מואב  אשר<BR>על־פני  ירחו  וראה<BR>את־ארץ  כנען  אשר<BR>אני  נתן  לבני<BR>ישראל  לאחזה׃
ומת  בהר  אשר  אתה  <BR>עלה  שמה  והאסף<BR>אל־עמיך  כאשר־מת<BR>אהרן  אחיך  בהר  ההר<BR>ויאסף  אל־עמיו׃
על  אשר  מעלתם  בי  <BR>בתוך  בני  ישראל<BR>במי־מריבת  קדש<BR>מדבר־צן  על  אשר<BR>לא־קדשתם  אותי<BR>בתוך  בני  ישראל׃
כי  מנגד  תראה  <BR>את־הארץ  ושמה  לא<BR>תבוא  אל־הארץ<BR>אשר־אני  נתן  לבני<BR>ישראל׃
