שמור  את־חדש  האביב  <BR>ועשית  פסח  ליהוה<BR>אלהיך  כי  בחדש<BR>האביב  הוציאך  יהוה<BR>אלהיך  ממצרים<BR>לילה׃
וזבחת  פסח  ליהוה  <BR>אלהיך  צאן  ובקר<BR>במקום  אשר־יבחר<BR>יהוה  לשכן  שמו  שם׃
לא־תאכל  עליו  חמץ  <BR>שבעת  ימים<BR>תאכל־עליו  מצות<BR>לחם  עני  כי  בחפזון<BR>יצאת  מארץ  מצרים<BR>למען  תזכר  את־יום<BR>צאתך  מארץ  מצרים<BR>כל  ימי  חייך׃
ולא־יראה  לך  שאר  <BR>בכל־גבלך  שבעת<BR>ימים  ולא־ילין<BR>מן־הבשר  אשר  תזבח<BR>בערב  ביום  הראשון<BR>לבקר׃
לא  תוכל  לזבח  <BR>את־הפסח  באחד<BR>שעריך  אשר־יהוה<BR>אלהיך  נתן  לך׃
כי  אם־אל־המקום  <BR>אשר־יבחר  יהוה<BR>אלהיך  לשכן  שמו  שם<BR>תזבח  את־הפסח  בערב<BR>כבוא  השמש  מועד<BR>צאתך  ממצרים׃
ובשלת  ואכלת  במקום  <BR>אשר  יבחר  יהוה<BR>אלהיך  בו  ופנית<BR>בבקר  והלכת<BR>לאהליך׃
ששת  ימים  תאכל  <BR>מצות  וביום  השביעי<BR>עצרת  ליהוה  אלהיך<BR>לא  תעשה  מלאכה׃
שבעה  שבעת  תספר־לך  <BR>מהחל  חרמש  בקמה<BR>תחל  לספר  שבעה<BR>שבעות׃
ועשית  חג  שבעות  <BR>ליהוה  אלהיך  מסת<BR>נדבת  ידך  אשר  תתן<BR>כאשר  יברכך  יהוה<BR>אלהיך׃
ושמחת  לפני  יהוה  <BR>אלהיך  אתה  ובנך<BR>ובתך  ועבדך  ואמתך<BR>והלוי  אשר  בשעריך<BR>והגר  והיתום<BR>והאלמנה  אשר  בקרבך<BR>במקום  אשר  יבחר<BR>יהוה  אלהיך  לשכן<BR>שמו  שם׃
וזכרת  כי־עבד  היית  <BR>במצרים  ושמרת<BR>ועשית  את־החקים<BR>האלה׃
חג  הסכת  תעשה  לך  <BR>שבעת  ימים  באספך<BR>מגרנך  ומיקבך׃
ושמחת  בחגך  אתה  <BR>ובנך  ובתך  ועבדך<BR>ואמתך  והלוי  והגר<BR>והיתום  והאלמנה<BR>אשר  בשעריך׃
שבעת  ימים  תחג  <BR>ליהוה  אלהיך  במקום<BR>אשר־יבחר  יהוה  כי<BR>יברכך  יהוה  אלהיך<BR>בכל  תבואתך  ובכל<BR>מעשה  ידיך  והיית<BR>אך  שמח׃
שלוש  פעמים  בשנה  <BR>יראה  כל־זכורך<BR>את־פני  יהוה  אלהיך<BR>במקום  אשר  יבחר<BR>בחג  המצות  ובחג<BR>השבעות  ובחג  הסכות<BR>ולא  יראה  את־פני<BR>יהוה  ריקם׃
איש  כמתנת  ידו  <BR>כברכת  יהוה  אלהיך<BR>אשר  נתן־לך׃
שפטים  ושטרים  <BR>תתן־לך  בכל־שעריך<BR>אשר  יהוה  אלהיך<BR>נתן  לך  לשבטיך<BR>ושפטו  את־העם<BR>משפט־צדק׃
לא־תטה  משפט  לא  <BR>תכיר  פנים  ולא־תקח<BR>שחד  כי  השחד  יעור<BR>עיני  חכמים  ויסלף<BR>דברי  צדיקם׃
צדק  צדק  תרדף  למען  <BR>תחיה  וירשת<BR>את־הארץ  אשר־יהוה<BR>אלהיך  נתן  לך׃
לא־תטע  לך  אשרה  <BR>כל־עץ  אצל  מזבח<BR>יהוה  אלהיך  אשר<BR>תעשה־לך׃
ולא־תקים  לך  מצבה  <BR>אשר  שנא  יהוה<BR>אלהיך׃
