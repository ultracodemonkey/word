ויעל  משה  מערבת  <BR>מואב  אל־הר  נבו<BR>ראש  הפסגה  אשר<BR>על־פני  ירחו<BR>ויראהו  יהוה<BR>את־כל־הארץ<BR>את־הגלעד  עד־דן׃
ואת  כל־נפתלי  <BR>ואת־ארץ  אפרים<BR>ומנשה  ואת  כל־ארץ<BR>יהודה  עד  הים<BR>האחרון׃
ואת־הנגב  ואת־הככר  <BR>בקעת  ירחו  עיר<BR>התמרים  עד־צער׃
ויאמר  יהוה  אליו  <BR>זאת  הארץ  אשר<BR>נשבעתי  לאברהם<BR>ליצחק  וליעקב  לאמר<BR>לזרעך  אתננה<BR>הראיתיך  בעיניך<BR>ושמה  לא  תעבר׃
וימת  שם  משה  <BR>עבד־יהוה  בארץ<BR>מואב  על־פי  יהוה׃
ויקבר  אתו  בגי  <BR>בארץ  מואב  מול  בית<BR>פעור  ולא־ידע  איש<BR>את־קברתו  עד  היום<BR>הזה׃
ומשה  בן־מאה  <BR>ועשרים  שנה  במתו<BR>לא־כהתה  עינו<BR>ולא־נס  לחה׃
ויבכו  בני  ישראל  <BR>את־משה  בערבת  מואב<BR>שלשים  יום  ויתמו<BR>ימי  בכי  אבל  משה׃
ויהושע  בן־נון  מלא  <BR>רוח  חכמה  כי־סמך<BR>משה  את־ידיו  עליו<BR>וישמעו  אליו<BR>בני־ישראל  ויעשו<BR>כאשר  צוה  יהוה<BR>את־משה׃
ולא־קם  נביא  עוד  <BR>בישראל  כמשה  אשר<BR>ידעו  יהוה  פנים<BR>אל־פנים׃
לכל־האתת  והמופתים  <BR>אשר  שלחו  יהוה<BR>לעשות  בארץ  מצרים<BR>לפרעה  ולכל־  עבדיו<BR>ולכל־ארצו׃
ולכל  היד  החזקה  <BR>ולכל  המורא  הגדול<BR>אשר  עשה  משה  לעיני<BR>כל־ישראל׃
