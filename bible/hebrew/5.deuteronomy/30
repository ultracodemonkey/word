והיה  כי־יבאו  עליך  <BR>כל־הדברים  האלה<BR>הברכה  והקללה  אשר<BR>נתתי  לפניך  והשבת<BR>אל־לבבך  בכל־הגוים<BR>אשר  הדיחך  יהוה<BR>אלהיך  שמה׃
ושבת  עד־יהוה  <BR>אלהיך  ושמעת  בקלו<BR>ככל  אשר־אנכי  מצוך<BR>היום  אתה  ובניך<BR>בכל־לבבך<BR>ובכל־נפשך׃
ושב  יהוה  אלהיך  <BR>את־שבותך  ורחמך<BR>ושב  וקבצך<BR>מכל־העמים  אשר<BR>הפיצך  יהוה  אלהיך<BR>שמה׃
אם־יהיה  נדחך  בקצה  <BR>השמים  משם  יקבצך<BR>יהוה  אלהיך  ומשם<BR>יקחך׃
והביאך  יהוה  אלהיך  <BR>אל־הארץ  אשר־ירשו<BR>אבתיך  וירשתה<BR>והיטבך  והרבך<BR>מאבתיך׃
ומל  יהוה  אלהיך  <BR>את־לבבך  ואת־לבב<BR>זרעך  לאהבה<BR>את־יהוה  אלהיך<BR>בכל־  לבבך<BR>ובכל־נפשך  למען<BR>חייך׃
ונתן  יהוה  אלהיך  <BR>את  כל־האלות  האלה<BR>על־איביך<BR>ועל־שנאיך  אשר<BR>רדפוך׃
ואתה  תשוב  ושמעת  <BR>בקול  יהוה  ועשית<BR>את־כל־מצותיו  אשר<BR>אנכי  מצוך  היום׃
והותירך  יהוה  <BR>אלהיך  בכל  מעשה<BR>ידך  בפרי  בטנך<BR>ובפרי  בהמתך  ובפרי<BR>אדמתך  לטבה  כי<BR>ישוב  יהוה  לשוש<BR>עליך  לטוב  כאשר־שש<BR>על־אבתיך׃
כי  תשמע  בקול  יהוה  <BR>אלהיך  לשמר  מצותיו<BR>וחקתיו  הכתובה<BR>בספר  התורה  הזה  כי<BR>תשוב  אל־יהוה<BR>אלהיך  בכל־לבבך<BR>ובכל־נפשך׃
כי  המצוה  הזאת  אשר  <BR>אנכי  מצוך  היום<BR>לא־נפלאת  הוא  ממך<BR>ולא  רחקה  הוא׃
לא  בשמים  הוא  לאמר  <BR>מי  יעלה־לנו<BR>השמימה  ויקחה  לנו<BR>וישמענו  אתה<BR>ונעשנה׃
ולא־מעבר  לים  הוא  <BR>לאמר  מי  יעבר־לנו<BR>אל־עבר  הים  ויקחה<BR>לנו  וישמענו  אתה<BR>ונעשנה׃
כי־קרוב  אליך  הדבר  <BR>מאד  בפיך  ובלבבך<BR>לעשתו׃
ראה  נתתי  לפניך  <BR>היום  את־החיים<BR>ואת־הטוב  ואת־המות<BR>ואת־הרע׃
אשר  אנכי  מצוך  <BR>היום  לאהבה<BR>את־יהוה  אלהיך<BR>ללכת  בדרכיו  ולשמר<BR>מצותיו  וחקתיו<BR>ומשפטיו  וחיית<BR>ורבית  וברכך  יהוה<BR>אלהיך  בארץ<BR>אשר־אתה  בא־שמה<BR>לרשתה׃
ואם־יפנה  לבבך  ולא  <BR>תשמע  ונדחת<BR>והשתחוית  לאלהים<BR>אחרים  ועבדתם׃
הגדתי  לכם  היום  כי  <BR>אבד  תאבדון<BR>לא־תאריכן  ימים<BR>על־האדמה  אשר  אתה<BR>עבר  את־הירדן  לבוא<BR>שמה  לרשתה׃
העדתי  בכם  היום  <BR>את־השמים  ואת־הארץ<BR>החיים  והמות  נתתי<BR>לפניך  הברכה<BR>והקללה  ובחרת<BR>בחיים  למען  תחיה<BR>אתה  וזרעך׃
לאהבה  את־יהוה  <BR>אלהיך  לשמע  בקלו<BR>ולדבקה־בו  כי  הוא<BR>חייך  וארך  ימיך<BR>לשבת  על־האדמה  אשר<BR>נשבע  יהוה  לאבתיך<BR>לאברהם  ליצחק<BR>וליעקב  לתת  להם׃
