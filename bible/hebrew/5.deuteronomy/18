לא־יהיה  לכהנים  <BR>הלוים  כל־שבט  לוי<BR>חלק  ונחלה<BR>עם־ישראל  אשי  יהוה<BR>ונחלתו  יאכלון׃
ונחלה  לא־יהיה־לו  <BR>בקרב  אחיו  יהוה<BR>הוא  נחלתו  כאשר<BR>דבר־לו׃
וזה  יהיה  משפט  <BR>הכהנים  מאת  העם<BR>מאת  זבחי  הזבח<BR>אם־שור  אם־שה  ונתן<BR>לכהן  הזרע  והלחיים<BR>והקבה׃
ראשית  דגנך  תירשך  <BR>ויצהרך  וראשית  גז<BR>צאנך  תתן־לו׃
כי  בו  בחר  יהוה  <BR>אלהיך  מכל־שבטיך<BR>לעמד  לשרת<BR>בשם־יהוה  הוא<BR>ובניו  כל־הימים׃
וכי־יבא  הלוי  מאחד  <BR>שעריך  מכל־ישראל<BR>אשר־הוא  גר  שם  ובא<BR>בכל־אות  נפשו<BR>אל־המקום  אשר־יבחר<BR>יהוה׃
ושרת  בשם  יהוה  <BR>אלהיו  ככל־אחיו<BR>הלוים  העמדים  שם<BR>לפני  יהוה׃
חלק  כחלק  יאכלו  <BR>לבד  ממכריו<BR>על־האבות׃
כי  אתה  בא  אל־הארץ  <BR>אשר־יהוה  אלהיך<BR>נתן  לך  לא־תלמד<BR>לעשות  כתועבת<BR>הגוים  ההם׃
לא־ימצא  בך  מעביר  <BR>בנו־ובתו  באש  קסם<BR>קסמים  מעונן  ומנחש<BR>ומכשף׃
וחבר  חבר  ושאל  אוב  <BR>וידעני  ודרש<BR>אל־המתים׃
כי־תועבת  יהוה  <BR>כל־עשה  אלה  ובגלל<BR>התועבת  האלה  יהוה<BR>אלהיך  מוריש  אותם<BR>מפניך׃
תמים  תהיה  עם  יהוה  <BR>אלהיך׃
כי  הגוים  האלה  אשר  <BR>אתה  יורש  אותם<BR>אל־מעננים<BR>ואל־קסמים  ישמעו<BR>ואתה  לא  כן  נתן  לך<BR>יהוה  אלהיך׃
נביא  מקרבך  מאחיך  <BR>כמני  יקים  לך  יהוה<BR>אלהיך  אליו<BR>תשמעון׃
ככל  אשר־שאלת  מעם  <BR>יהוה  אלהיך  בחרב<BR>ביום  הקהל  לאמר  לא<BR>אסף  לשמע  את־קול<BR>יהוה  אלהי  ואת־האש<BR>הגדלה  הזאת<BR>לא־אראה  עוד  ולא<BR>אמות׃
ויאמר  יהוה  אלי  <BR>היטיבו  אשר  דברו׃
נביא  אקים  להם  <BR>מקרב  אחיהם  כמוך<BR>ונתתי  דברי  בפיו<BR>ודבר  אליהם  את<BR>כל־אשר  אצונו׃
והיה  האיש  אשר  <BR>לא־ישמע  אל־דברי<BR>אשר  ידבר  בשמי<BR>אנכי  אדרש  מעמו׃
אך  הנביא  אשר  יזיד  <BR>לדבר  דבר  בשמי  את<BR>אשר  לא־צויתיו<BR>לדבר  ואשר  ידבר<BR>בשם  אלהים  אחרים<BR>ומת  הנביא  ההוא׃
וכי  תאמר  בלבבך  <BR>איכה  נדע  את־הדבר<BR>אשר  לא־דברו  יהוה׃
אשר  ידבר  הנביא  <BR>בשם  יהוה  ולא־יהיה<BR>הדבר  ולא  יבא  הוא<BR>הדבר  אשר  לא־דברו<BR>יהוה  בזדון  דברו<BR>הנביא  לא  תגור<BR>ממנו׃
