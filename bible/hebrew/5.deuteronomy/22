לא־תראה  את־שור  <BR>אחיך  או  את־שיו<BR>נדחים  והתעלמת  מהם<BR>השב  תשיבם  לאחיך׃
ואם־לא  קרוב  אחיך  <BR>אליך  ולא  ידעתו<BR>ואספתו  אל־תוך<BR>ביתך  והיה  עמך  עד<BR>דרש  אחיך  אתו<BR>והשבתו  לו׃
וכן  תעשה  לחמרו  <BR>וכן  תעשה  לשמלתו<BR>וכן  תעשה  לכל־אבדת<BR>אחיך  אשר־  תאבד<BR>ממנו  ומצאתה  לא<BR>תוכל  להתעלם׃
לא־תראה  את־חמור  <BR>אחיך  או  שורו<BR>נפלים  בדרך<BR>והתעלמת  מהם  הקם<BR>תקים  עמו׃
לא־יהיה  כלי־גבר  <BR>על־אשה  ולא־ילבש<BR>גבר  שמלת  אשה  כי<BR>תועבת  יהוה  אלהיך<BR>כל־עשה  אלה׃
כי  יקרא  קן־צפור  <BR>לפניך  בדרך  בכל־עץ<BR>או  על־הארץ  אפרחים<BR>או  ביצים  והאם<BR>רבצת  על־האפרחים<BR>או  על־הביצים<BR>לא־תקח  האם<BR>על־הבנים׃
שלח  תשלח  את־האם  <BR>ואת־הבנים  תקח־לך<BR>למען  ייטב  לך<BR>והארכת  ימים׃
כי  תבנה  בית  חדש  <BR>ועשית  מעקה  לגגך<BR>ולא־תשים  דמים<BR>בביתך  כי־יפל  הנפל<BR>ממנו׃
לא־תזרע  כרמך  <BR>כלאים  פן־תקדש<BR>המלאה  הזרע  אשר<BR>תזרע  ותבואת  הכרם׃
לא־תחרש  <BR>בשור־ובחמר  יחדו׃
לא  תלבש  שעטנז  צמר  <BR>ופשתים  יחדו׃
גדלים  תעשה־לך  <BR>על־ארבע  כנפות<BR>כסותך  אשר<BR>תכסה־בה׃
כי־יקח  איש  אשה  <BR>ובא  אליה  ושנאה׃
ושם  לה  עלילת  <BR>דברים  והוצא  עליה<BR>שם  רע  ואמר<BR>את־האשה  הזאת<BR>לקחתי  ואקרב  אליה<BR>ולא־מצאתי  לה<BR>בתולים׃
ולקח  אבי  הנער  <BR>ואמה  והוציאו<BR>את־בתולי  הנער<BR>אל־זקני  העיר<BR>השערה׃
ואמר  אבי  הנער  <BR>אל־הזקנים  את־בתי<BR>נתתי  לאיש  הזה<BR>לאשה  וישנאה׃
והנה־הוא  שם  עלילת  <BR>דברים  לאמר<BR>לא־מצאתי  לבתך<BR>בתולים  ואלה  בתולי<BR>בתי  ופרשו  השמלה<BR>לפני  זקני  העיר׃
ולקחו  זקני  <BR>העיר־ההוא  את־האיש<BR>ויסרו  אתו׃
וענשו  אתו  מאה  כסף  <BR>ונתנו  לאבי  הנערה<BR>כי  הוציא  שם  רע  על<BR>בתולת  ישראל<BR>ולו־תהיה  לאשה<BR>לא־יוכל  לשלחה<BR>כל־ימיו׃
ואם־אמת  היה  הדבר  <BR>הזה  לא־נמצאו<BR>בתולים  לנער׃
והוציאו  את־הנער  <BR>אל־פתח  בית־אביה<BR>וסקלוה  אנשי  עירה<BR>באבנים  ומתה<BR>כי־עשתה  נבלה<BR>בישראל  לזנות  בית<BR>אביה  ובערת  הרע<BR>מקרבך׃
כי־ימצא  איש  שכב  <BR>עם־אשה  בעלת־בעל<BR>ומתו  גם־שניהם<BR>האיש  השכב  עם־<BR>האשה  והאשה  ובערת<BR>הרע  מישראל׃
כי  יהיה  נער  בתולה  <BR>מארשה  לאיש  ומצאה<BR>איש  בעיר  ושכב<BR>עמה׃
והוצאתם  את־שניהם  <BR>אל־שער  העיר  ההוא<BR>וסקלתם  אתם  באבנים<BR>ומתו  את־  הנער<BR>על־דבר  אשר<BR>לא־צעקה  בעיר<BR>ואת־האיש  על־דבר<BR>אשר־ענה  את־אשת<BR>רעהו  ובערת  הרע<BR>מקרבך׃
ואם־בשדה  ימצא  <BR>האיש  את־הנער<BR>המארשה  והחזיק־בה<BR>האיש  ושכב  עמה  ומת<BR>האיש  אשר־שכב  עמה<BR>לבדו׃
ולנער  לא־תעשה  דבר  <BR>אין  לנער  חטא  מות<BR>כי  כאשר  יקום  איש<BR>על־רעהו  ורצחו  נפש<BR>כן  הדבר  הזה׃
כי  בשדה  מצאה  צעקה  <BR>הנער  המארשה  ואין<BR>מושיע  לה׃
כי־ימצא  איש  נער  <BR>בתולה  אשר  לא־ארשה<BR>ותפשה  ושכב  עמה<BR>ונמצאו׃
ונתן  האיש  השכב  <BR>עמה  לאבי  הנער<BR>חמשים  כסף<BR>ולו־תהיה  לאשה  תחת<BR>אשר  ענה  לא־יוכל<BR>שלחה  כל־ימיו׃
לא־יקח  איש  את־אשת  <BR>אביו  ולא  יגלה  כנף<BR>אביו׃
