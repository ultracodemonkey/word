בעת  ההוא  אמר  יהוה  <BR>אלי  פסל־לך<BR>שני־לוחת  אבנים<BR>כראשנים  ועלה  אלי<BR>ההרה  ועשית  לך<BR>ארון  עץ׃
ואכתב  על־הלחת  <BR>את־הדברים  אשר  היו<BR>על־הלחת  הראשנים<BR>אשר  שברת  ושמתם<BR>בארון׃
ואעש  ארון  עצי  <BR>שטים  ואפסל<BR>שני־לחת  אבנים<BR>כראשנים  ואעל  ההרה<BR>ושני  הלחת  בידי׃
ויכתב  על־הלחת  <BR>כמכתב  הראשון  את<BR>עשרת  הדברים  אשר<BR>דבר  יהוה  אליכם<BR>בהר  מתוך  האש  ביום<BR>הקהל  ויתנם  יהוה<BR>אלי׃
ואפן  וארד  מן־ההר  <BR>ואשם  את־הלחת<BR>בארון  אשר  עשיתי<BR>ויהיו  שם  כאשר<BR>צוני  יהוה׃
ובני  ישראל  נסעו  <BR>מבארת  בני־יעקן<BR>מוסרה  שם  מת  אהרן<BR>ויקבר  שם  ויכהן<BR>אלעזר  בנו  תחתיו׃
משם  נסעו  הגדגדה  <BR>ומן־הגדגדה  יטבתה<BR>ארץ  נחלי  מים׃
בעת  ההוא  הבדיל  <BR>יהוה  את־שבט  הלוי<BR>לשאת  את־ארון<BR>ברית־יהוה  לעמד<BR>לפני  יהוה  לשרתו<BR>ולברך  בשמו  עד<BR>היום  הזה׃
על־כן  לא־היה  ללוי  <BR>חלק  ונחלה  עם־אחיו<BR>יהוה  הוא  נחלתו<BR>כאשר  דבר  יהוה<BR>אלהיך  לו׃
ואנכי  עמדתי  בהר  <BR>כימים  הראשנים<BR>ארבעים  יום<BR>וארבעים  לילה<BR>וישמע  יהוה  אלי  גם<BR>בפעם  ההוא  לא־אבה<BR>יהוה  השחיתך׃
ויאמר  יהוה  אלי  <BR>קום  לך  למסע  לפני<BR>העם  ויבאו  ויירשו<BR>את־הארץ  אשר־<BR>נשבעתי  לאבתם  לתת<BR>להם׃
ועתה  ישראל  מה  <BR>יהוה  אלהיך  שאל<BR>מעמך  כי  אם־ליראה<BR>את־יהוה  אלהיך<BR>ללכת  בכל־דרכיו<BR>ולאהבה  אתו  ולעבד<BR>את־יהוה  אלהיך<BR>בכל־לבבך  ובכל־<BR>נפשך׃
לשמר  את־מצות  יהוה  <BR>ואת־חקתיו  אשר<BR>אנכי  מצוך  היום<BR>לטוב  לך׃
הן  ליהוה  אלהיך  <BR>השמים  ושמי  השמים<BR>הארץ  וכל־אשר־בה׃
רק  באבתיך  חשק  <BR>יהוה  לאהבה  אותם<BR>ויבחר  בזרעם<BR>אחריהם  בכם  מכל־<BR>העמים  כיום  הזה׃
ומלתם  את  ערלת  <BR>לבבכם  וערפכם  לא<BR>תקשו  עוד׃
כי  יהוה  אלהיכם  <BR>הוא  אלהי  האלהים<BR>ואדני  האדנים  האל<BR>הגדל  הגבר  והנורא<BR>אשר  לא־ישא  פנים<BR>ולא  יקח  שחד׃
עשה  משפט  יתום  <BR>ואלמנה  ואהב  גר<BR>לתת  לו  לחם  ושמלה׃
ואהבתם  את־הגר  <BR>כי־גרים  הייתם<BR>בארץ  מצרים׃
את־יהוה  אלהיך  <BR>תירא  אתו  תעבד  ובו<BR>תדבק  ובשמו  תשבע׃
הוא  תהלתך  והוא  <BR>אלהיך  אשר־עשה  אתך<BR>את־הגדלת<BR>ואת־הנוראת  האלה<BR>אשר  ראו  עיניך׃
בשבעים  נפש  ירדו  <BR>אבתיך  מצרימה  ועתה<BR>שמך  יהוה  אלהיך<BR>ככוכבי  השמים  לרב׃
