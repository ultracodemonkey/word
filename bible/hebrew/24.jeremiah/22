כה  אמר  יהוה  רד  <BR>בית־מלך  יהודה<BR>ודברת  שם  את־הדבר<BR>הזה׃
ואמרת  שמע  <BR>דבר־יהוה  מלך<BR>יהודה  הישב  על־כסא<BR>דוד  אתה  ועבדיך<BR>ועמך  הבאים  בשערים<BR>האלה׃
כה  אמר  יהוה  עשו  <BR>משפט  וצדקה  והצילו<BR>גזול  מיד  עשוק  וגר<BR>יתום  ואלמנה<BR>אל־תנו  אל־תחמסו<BR>ודם  נקי  אל־תשפכו<BR>במקום  הזה׃
כי  אם־עשו  תעשו  <BR>את־הדבר  הזה  ובאו<BR>בשערי  הבית  הזה<BR>מלכים  ישבים  לדוד<BR>על־כסאו  רכבים<BR>ברכב  ובסוסים  הוא<BR>ועבדו  ועמו׃
ואם  לא  תשמעו  <BR>את־הדברים  האלה  בי<BR>נשבעתי  נאם־יהוה<BR>כי־לחרבה  יהיה<BR>הבית  הזה׃
כי־כה  אמר  יהוה  <BR>על־בית  מלך  יהודה<BR>גלעד  אתה  לי  ראש<BR>הלבנון  אם־לא<BR>אשיתך  מדבר  ערים<BR>לא  נושבה׃
וקדשתי  עליך  <BR>משחתים  איש  וכליו<BR>וכרתו  מבחר  ארזיך<BR>והפילו  על־האש׃
ועברו  גוים  רבים  <BR>על  העיר  הזאת<BR>ואמרו  איש  אל־רעהו<BR>על־מה  עשה  יהוה<BR>ככה  לעיר  הגדולה<BR>הזאת׃
ואמרו  על  אשר  עזבו  <BR>את־ברית  יהוה<BR>אלהיהם  וישתחוו<BR>לאלהים  אחרים<BR>ויעבדום׃
אל־תבכו  למת  <BR>ואל־תנדו  לו  בכו<BR>בכו  להלך  כי  לא<BR>ישוב  עוד  וראה  את־<BR>ארץ  מולדתו׃
כי  כה  אמר־יהוה  <BR>אל־שלם  בן־יאשיהו<BR>מלך  יהודה  המלך<BR>תחת  יאשיהו  אביו<BR>אשר  יצא  מן־המקום<BR>הזה  לא־ישוב  שם<BR>עוד׃
כי  במקום  אשר־הגלו  <BR>אתו  שם  ימות<BR>ואת־הארץ  הזאת<BR>לא־יראה  עוד׃
הוי  בנה  ביתו  <BR>בלא־צדק  ועליותיו<BR>בלא  משפט  ברעהו<BR>יעבד  חנם  ופעלו  לא<BR>יתן־לו׃
האמר  אבנה־לי  בית  <BR>מדות  ועליות<BR>מרוחים  וקרע  לו<BR>חלוני  וספון  בארז<BR>ומשוח  בששר׃
התמלך  כי  אתה  <BR>מתחרה  בארז  אביך<BR>הלוא  אכל  ושתה<BR>ועשה  משפט  וצדקה<BR>אז  טוב  לו׃
דן  דין־עני  ואביון  <BR>אז  טוב  הלוא־היא<BR>הדעת  אתי<BR>נאם־יהוה׃
כי  אין  עיניך  ולבך  <BR>כי  אם־על־בצעך  ועל<BR>דם־הנקי  לשפוך<BR>ועל־העשק<BR>ועל־המרוצה  לעשות׃
לכן  כה־אמר  יהוה  <BR>אל־יהויקים<BR>בן־יאשיהו  מלך<BR>יהודה  לא־יספדו  לו<BR>הוי  אחי  והוי  אחות<BR>לא־יספדו  לו  הוי<BR>אדון  והוי  הדה׃
קבורת  חמור  יקבר  <BR>סחוב  והשלך  מהלאה<BR>לשערי  ירושלם׃
עלי  הלבנון  וצעקי  <BR>ובבשן  תני  קולך<BR>וצעקי  מעברים  כי<BR>נשברו  כל־  מאהביך׃
דברתי  אליך  <BR>בשלותיך  אמרת  לא<BR>אשמע  זה  דרכך<BR>מנעוריך  כי<BR>לא־שמעת  בקולי׃
כל־רעיך  תרעה־רוח  <BR>ומאהביך  בשבי  ילכו<BR>כי  אז  תבשי  ונכלמת<BR>מכל  רעתך׃
ישבתי  בלבנון  <BR>מקננתי  בארזים<BR>מה־נחנת  בבא־לך<BR>חבלים  חיל  כילדה׃
חי־אני  נאם־יהוה  <BR>כי  אם־יהיה  כניהו<BR>בן־יהויקים  מלך<BR>יהודה  חותם  על־יד<BR>ימיני  כי  משם<BR>אתקנך׃
ונתתיך  ביד  מבקשי  <BR>נפשך  וביד  אשר־אתה<BR>יגור  מפניהם  וביד<BR>נבוכדראצר  מלך־בבל<BR>וביד  הכשדים׃
והטלתי  אתך  <BR>ואת־אמך  אשר  ילדתך<BR>על  הארץ  אחרת  אשר<BR>לא־ילדתם  שם  ושם<BR>תמותו׃
ועל־הארץ  אשר־הם  <BR>מנשאים  את־נפשם<BR>לשוב  שם  שמה  לא<BR>ישובו׃
העצב  נבזה  נפוץ  <BR>האיש  הזה  כניהו<BR>אם־כלי  אין  חפץ  בו<BR>מדוע  הוטלו  הוא<BR>וזרעו  והשלכו<BR>על־הארץ  אשר<BR>לא־ידעו׃
ארץ  ארץ  ארץ  שמעי  <BR>דבר־יהוה׃
כה  אמר  יהוה  כתבו  <BR>את־האיש  הזה  ערירי<BR>גבר  לא־יצלח  בימיו<BR>כי  לא  יצלח  מזרעו<BR>איש  ישב  על־כסא<BR>דוד  ומשל  עוד<BR>ביהודה׃
