כה  אמר  יהוה  הנני  <BR>מעיר  על־בבל<BR>ואל־ישבי  לב  קמי<BR>רוח  משחית׃
ושלחתי  לבבל  זרים  <BR>וזרוה  ויבקקו<BR>את־ארצה  כי־היו<BR>עליה  מסביב  ביום<BR>רעה׃
אל־ידרך  ידרך  הדרך  <BR>קשתו  ואל־יתעל<BR>בסרינו  ואל־תחמלו<BR>אל־בחריה  החרימו<BR>כל־צבאה׃
ונפלו  חללים  בארץ  <BR>כשדים  ומדקרים<BR>בחוצותיה׃
כי  לא־אלמן  ישראל  <BR>ויהודה  מאלהיו<BR>מיהוה  צבאות  כי<BR>ארצם  מלאה  אשם<BR>מקדוש  ישראל׃
נסו  מתוך  בבל  <BR>ומלטו  איש  נפשו<BR>אל־תדמו  בעונה  כי<BR>עת  נקמה  היא  ליהוה<BR>גמול  הוא  משלם  לה׃
כוס־זהב  בבל  <BR>ביד־יהוה  משכרת<BR>כל־הארץ  מיינה  שתו<BR>גוים  על־כן  יתהללו<BR>גוים׃
פתאם  נפלה  בבל  <BR>ותשבר  הילילו  עליה<BR>קחו  צרי  למכאובה<BR>אולי  תרפא׃
רפאנו  את־בבל  ולא  <BR>נרפתה  עזבוה  ונלך<BR>איש  לארצו  כי־נגע<BR>אל־השמים  משפטה<BR>ונשא  עד־שחקים׃
הוציא  יהוה  <BR>את־צדקתינו  באו<BR>ונספרה  בציון<BR>את־מעשה  יהוה<BR>אלהינו׃
הברו  החצים  מלאו  <BR>השלטים  העיר  יהוה<BR>את־רוח  מלכי  מדי<BR>כי־על־בבל  מזמתו<BR>להשחיתה  כי־נקמת<BR>יהוה  היא  נקמת<BR>היכלו׃
אל־חומת  בבל  <BR>שאו־נס  החזיקו<BR>המשמר  הקימו  שמרים<BR>הכינו  הארבים  כי<BR>גם־זמם  יהוה<BR>גם־עשה  את  אשר־דבר<BR>אל־ישבי  בבל׃
שכנתי  על־מים  רבים  <BR>רבת  אוצרת  בא  קצך<BR>אמת  בצעך׃
נשבע  יהוה  צבאות  <BR>בנפשו  כי<BR>אם־מלאתיך  אדם<BR>כילק  וענו  עליך<BR>הידד׃
עשה  ארץ  בכחו  מכין  <BR>תבל  בחכמתו<BR>ובתבונתו  נטה<BR>שמים׃
לקול  תתו  המון  מים  <BR>בשמים  ויעל  נשאים<BR>מקצה־ארץ  ברקים<BR>למטר  עשה  ויצא  רוח<BR>מאצרתיו׃
נבער  כל־אדם  מדעת  <BR>הביש  כל־צרף  מפסל<BR>כי  שקר  נסכו<BR>ולא־רוח  בם׃
הבל  המה  מעשה  <BR>תעתעים  בעת  פקדתם<BR>יאבדו׃
לא־כאלה  חלק  יעקוב  <BR>כי־יוצר  הכל  הוא<BR>ושבט  נחלתו  יהוה<BR>צבאות  שמו׃
מפץ־אתה  לי  כלי  <BR>מלחמה  ונפצתי  בך<BR>גוים  והשחתי  בך<BR>ממלכות׃
ונפצתי  בך  סוס  <BR>ורכבו  ונפצתי  בך<BR>רכב  ורכבו׃
ונפצתי  בך  איש  <BR>ואשה  ונפצתי  בך<BR>זקן  ונער  ונפצתי<BR>בך  בחור  ובתולה׃
ונפצתי  בך  רעה  <BR>ועדרו  ונפצתי  בך<BR>אכר  וצמדו  ונפצתי<BR>בך  פחות  וסגנים׃
ושלמתי  לבבל  ולכל  <BR>יושבי  כשדים  את<BR>כל־רעתם  אשר־עשו<BR>בציון  לעיניכם  נאם<BR>יהוה׃
הנני  אליך  הר  <BR>המשחית  נאם־יהוה<BR>המשחית  את־כל־הארץ<BR>ונטיתי  את־ידי<BR>עליך  וגלגלתיך<BR>מן־הסלעים  ונתתיך<BR>להר  שרפה׃
ולא־יקחו  ממך  אבן  <BR>לפנה  ואבן  למוסדות<BR>כי־שממות  עולם<BR>תהיה  נאם־  יהוה׃
שאו־נס  בארץ  תקעו  <BR>שופר  בגוים  קדשו<BR>עליה  גוים  השמיעו<BR>עליה  ממלכות  אררט<BR>מני  ואשכנז  פקדו<BR>עליה  טפסר<BR>העלו־סוס  כילק<BR>סמר׃
קדשו  עליה  גוים  <BR>את־מלכי  מדי<BR>את־פחותיה<BR>ואת־כל־סגניה  ואת<BR>כל־ארץ  ממשלתו׃
ותרעש  הארץ  ותחל  <BR>כי  קמה  על־בבל<BR>מחשבות  יהוה  לשום<BR>את־ארץ  בבל  לשמה<BR>מאין  יושב׃
חדלו  גבורי  בבל  <BR>להלחם  ישבו  במצדות<BR>נשתה  גבורתם  היו<BR>לנשים  הציתו<BR>משכנתיה  נשברו<BR>בריחיה׃
רץ  לקראת־רץ  ירוץ  <BR>ומגיד  לקראת  מגיד<BR>להגיד  למלך  בבל<BR>כי־נלכדה  עירו<BR>מקצה׃
והמעברות  נתפשו  <BR>ואת־האגמים  שרפו<BR>באש  ואנשי  המלחמה<BR>נבהלו׃
כי  כה  אמר  יהוה  <BR>צבאות  אלהי  ישראל<BR>בת־בבל  כגרן  עת<BR>הדריכה  עוד  מעט<BR>ובאה  עת־הקציר  לה׃
אכלנו  הממנו  <BR>נבוכדראצר  מלך  בבל<BR>הציגנו  כלי  ריק<BR>בלענו  כתנין  מלא<BR>כרשו  מעדני<BR>הדיחנו׃
חמסי  ושארי  על־בבל  <BR>תאמר  ישבת  ציון<BR>ודמי  אל־ישבי<BR>כשדים  תאמר<BR>ירושלם׃
לכן  כה  אמר  יהוה  <BR>הנני־רב  את־ריבך<BR>ונקמתי  את־נקמתך<BR>והחרבתי  את־  ימה<BR>והבשתי  את־מקורה׃
והיתה  בבל  לגלים  <BR>מעון־תנים  שמה<BR>ושרקה  מאין  יושב׃
יחדו  ככפרים  ישאגו  <BR>נערו  כגורי  אריות׃
בחמם  אשית  <BR>את־משתיהם<BR>והשכרתים  למען<BR>יעלזו  וישנו<BR>שנת־עולם  ולא<BR>יקיצו  נאם  יהוה׃
אורידם  ככרים  <BR>לטבוח  כאילים<BR>עם־עתודים׃
איך  נלכדה  ששך  <BR>ותתפש  תהלת<BR>כל־הארץ  איך  היתה<BR>לשמה  בבל  בגוים׃
עלה  על־בבל  הים  <BR>בהמון  גליו  נכסתה׃
היו  עריה  לשמה  ארץ  <BR>ציה  וערבה  ארץ<BR>לא־ישב  בהן  כל־איש<BR>ולא־יעבר  בהן<BR>בן־אדם׃
ופקדתי  על־בל  בבבל  <BR>והצאתי  את־בלעו<BR>מפיו  ולא־ינהרו<BR>אליו  עוד  גוים<BR>גם־חומת  בבל  נפלה׃
צאו  מתוכה  עמי  <BR>ומלטו  איש  את־נפשו<BR>מחרון  אף־יהוה׃
ופן־ירך  לבבכם  <BR>ותיראו  בשמועה<BR>הנשמעת  בארץ  ובא<BR>בשנה  השמועה<BR>ואחריו  בשנה<BR>השמועה  וחמס  בארץ<BR>ומשל  על־משל׃
לכן  הנה  ימים  באים  <BR>ופקדתי  על־פסילי<BR>בבל  וכל־ארצה  תבוש<BR>וכל־  חלליה  יפלו<BR>בתוכה׃
ורננו  על־בבל  שמים  <BR>וארץ  וכל  אשר  בהם<BR>כי  מצפון  יבוא־לה<BR>השודדים  נאם־יהוה׃
גם־בבל  לנפל  חללי  <BR>ישראל  גם־לבבל<BR>נפלו  חללי<BR>כל־הארץ׃
פלטים  מחרב  הלכו  <BR>אל־תעמדו  זכרו<BR>מרחוק  את־יהוה<BR>וירושלם  תעלה  על־<BR>לבבכם׃
בשנו  כי־שמענו  <BR>חרפה  כסתה  כלמה<BR>פנינו  כי  באו  זרים<BR>על־מקדשי  בית<BR>יהוה׃
לכן  הנה־ימים  באים  <BR>נאם־יהוה  ופקדתי<BR>על־פסיליה<BR>ובכל־ארצה  יאנק<BR>חלל׃
כי־תעלה  בבל  השמים  <BR>וכי  תבצר  מרום  עזה<BR>מאתי  יבאו  שדדים<BR>לה  נאם־  יהוה׃
קול  זעקה  מבבל  <BR>ושבר  גדול  מארץ<BR>כשדים׃
כי־שדד  יהוה  <BR>את־בבל  ואבד  ממנה<BR>קול  גדול  והמו<BR>גליהם  כמים  רבים<BR>נתן  שאון  קולם׃
כי  בא  עליה  על־בבל  <BR>שודד  ונלכדו<BR>גבוריה  חתתה<BR>קשתותם  כי  אל<BR>גמלות  יהוה  שלם<BR>ישלם׃
והשכרתי  שריה  <BR>וחכמיה  פחותיה<BR>וסגניה  וגבוריה<BR>וישנו  שנת־עולם<BR>ולא  יקיצו<BR>נאם־המלך  יהוה<BR>צבאות  שמו׃
כה־אמר  יהוה  צבאות  <BR>חמות  בבל  הרחבה<BR>ערער  תתערער<BR>ושעריה  הגבהים  באש<BR>יצתו  ויגעו  עמים<BR>בדי־ריק  ולאמים<BR>בדי־אש  ויעפו׃
הדבר  אשר־צוה  <BR>ירמיהו  הנביא<BR>את־שריה  בן־נריה<BR>בן־מחסיה  בלכתו<BR>את־  צדקיהו<BR>מלך־יהודה  בבל<BR>בשנת  הרבעית  למלכו<BR>ושריה  שר  מנוחה׃
ויכתב  ירמיהו  את  <BR>כל־הרעה  אשר־תבוא<BR>אל־בבל  אל־ספר  אחד<BR>את  כל־  הדברים<BR>האלה  הכתבים<BR>אל־בבל׃
ויאמר  ירמיהו  <BR>אל־שריה  כבאך  בבל<BR>וראית  וקראת  את<BR>כל־הדברים  האלה׃
ואמרת  יהוה  אתה  <BR>דברת  אל־המקום  הזה<BR>להכריתו  לבלתי<BR>היות־בו  יושב<BR>למאדם  ועד־בהמה<BR>כי־שממות  עולם<BR>תהיה׃
והיה  ככלתך  לקרא  <BR>את־הספר  הזה  תקשר<BR>עליו  אבן  והשלכתו<BR>אל־תוך  פרת׃
ואמרת  ככה  תשקע  <BR>בבל  ולא־תקום  מפני<BR>הרעה  אשר  אנכי<BR>מביא  עליה  ויעפו<BR>עד־הנה  דברי<BR>ירמיהו׃
