אם־תשוב  ישראל  <BR>נאם־יהוה  אלי  תשוב<BR>ואם־תסיר  שקוציך<BR>מפני  ולא  תנוד׃
ונשבעת  חי־יהוה  <BR>באמת  במשפט  ובצדקה<BR>והתברכו  בו  גוים<BR>ובו  יתהללו׃
כי־כה  אמר  יהוה  <BR>לאיש  יהודה<BR>ולירושלם  נירו  לכם<BR>ניר  ואל־תזרעו  אל־<BR>קוצים׃
המלו  ליהוה  והסרו  <BR>ערלות  לבבכם  איש<BR>יהודה  וישבי<BR>ירושלם  פן־תצא  כאש<BR>חמתי  ובערה  ואין<BR>מכבה  מפני  רע<BR>מעלליכם׃
הגידו  ביהודה  <BR>ובירושלם  השמיעו<BR>ואמרו  ותקעו  שופר<BR>בארץ  קראו  מלאו<BR>ואמרו  האספו<BR>ונבואה  אל־ערי<BR>המבצר׃
שאו־נס  ציונה  <BR>העיזו  אל־תעמדו  כי<BR>רעה  אנכי  מביא<BR>מצפון  ושבר  גדול׃
עלה  אריה  מסבכו  <BR>ומשחית  גוים  נסע<BR>יצא  ממקמו  לשום<BR>ארצך  לשמה  עריך<BR>תצינה  מאין  יושב׃
על־זאת  חגרו  שקים  <BR>ספדו  והילילו  כי<BR>לא־שב  חרון<BR>אף־יהוה  ממנו׃
והיה  ביום־ההוא  <BR>נאם־יהוה  יאבד<BR>לב־המלך  ולב  השרים<BR>ונשמו  הכהנים<BR>והנביאים  יתמהו׃
ואמר  אהה  אדני  <BR>יהוה  אכן  השא  השאת<BR>לעם  הזה  ולירושלם<BR>לאמר  שלום  יהיה<BR>לכם  ונגעה  חרב<BR>עד־הנפש׃
בעת  ההיא  יאמר  <BR>לעם־הזה  ולירושלם<BR>רוח  צח  שפיים<BR>במדבר  דרך  בת־עמי<BR>לוא  לזרות  ולוא<BR>להבר׃
רוח  מלא  מאלה  יבוא  <BR>לי  עתה  גם־אני<BR>אדבר  משפטים  אותם׃
הנה  כעננים  יעלה  <BR>וכסופה  מרכבותיו<BR>קלו  מנשרים  סוסיו<BR>אוי  לנו  כי  שדדנו׃
כבסי  מרעה  לבך  <BR>ירושלם  למען  תושעי<BR>עד־מתי  תלין  בקרבך<BR>מחשבות  אונך׃
כי  קול  מגיד  מדן  <BR>ומשמיע  און  מהר<BR>אפרים׃
הזכירו  לגוים  הנה  <BR>השמיעו  על־ירושלם<BR>נצרים  באים  מארץ<BR>המרחק  ויתנו<BR>על־ערי  יהודה<BR>קולם׃
כשמרי  שדי  היו  <BR>עליה  מסביב  כי־אתי<BR>מרתה  נאם־יהוה׃
דרכך  ומעלליך  עשו  <BR>אלה  לך  זאת  רעתך<BR>כי  מר  כי  נגע<BR>עד־לבך׃
מעי  מעי  אחולה  <BR>קירות  לבי  המה־לי<BR>לבי  לא  אחריש  כי<BR>קול  שופר  שמעתי<BR>נפשי  תרועת  מלחמה׃
שבר  על־שבר  נקרא  <BR>כי  שדדה  כל־הארץ<BR>פתאם  שדדו  אהלי<BR>רגע  יריעתי׃
עד־מתי  אראה־נס  <BR>אשמעה  קול  שופר׃
כי  אויל  עמי  אותי  <BR>לא  ידעו  בנים<BR>סכלים  המה  ולא<BR>נבונים  המה  חכמים<BR>המה  להרע  ולהיטיב<BR>לא  ידעו׃
ראיתי  את־הארץ  <BR>והנה־תהו  ובהו<BR>ואל־השמים  ואין<BR>אורם׃
ראיתי  ההרים  והנה  <BR>רעשים  וכל־הגבעות<BR>התקלקלו׃
ראיתי  והנה  אין  <BR>האדם  וכל־עוף<BR>השמים  נדדו׃
ראיתי  והנה  הכרמל  <BR>המדבר  וכל־עריו<BR>נתצו  מפני  יהוה<BR>מפני  חרון  אפו׃
כי־כה  אמר  יהוה  <BR>שממה  תהיה  כל־הארץ<BR>וכלה  לא  אעשה׃
על־זאת  תאבל  הארץ  <BR>וקדרו  השמים  ממעל<BR>על  כי־דברתי  זמתי<BR>ולא  נחמתי<BR>ולא־אשוב  ממנה׃
מקול  פרש  ורמה  קשת  <BR>ברחת  כל־העיר  באו<BR>בעבים  ובכפים  עלו<BR>כל־העיר  עזובה<BR>ואין־יושב  בהן<BR>איש׃
ואתי  שדוד  מה־תעשי  <BR>כי־תלבשי  שני<BR>כי־תעדי  עדי־זהב<BR>כי־תקרעי  בפוך<BR>עיניך  לשוא  תתיפי<BR>מאסו־בך  עגבים<BR>נפשך  יבקשו׃
כי  קול  כחולה  <BR>שמעתי  צרה  כמבכירה<BR>קול  בת־ציון  תתיפח<BR>תפרש  כפיה  אוי־נא<BR>לי  כי־עיפה  נפשי<BR>להרגים׃
