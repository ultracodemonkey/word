העזו  בני  בנימן  <BR>מקרב  ירושלם<BR>ובתקוע  תקעו  שופר<BR>ועל־בית  הכרם  שאו<BR>משאת  כי  רעה  נשקפה<BR>מצפון  ושבר  גדול׃
הנוה  והמענגה  <BR>דמיתי  בת־ציון׃
אליה  יבאו  רעים  <BR>ועדריהם  תקעו  עליה<BR>אהלים  סביב  רעו<BR>איש  את־ידו׃
קדשו  עליה  מלחמה  <BR>קומו  ונעלה  בצהרים<BR>אוי  לנו  כי־פנה<BR>היום  כי  ינטו<BR>צללי־ערב׃
קומו  ונעלה  בלילה  <BR>ונשחיתה  ארמנותיה׃
כי  כה  אמר  יהוה  <BR>צבאות  כרתו  עצה<BR>ושפכו  על־ירושלם<BR>סללה  היא  העיר<BR>הפקד  כלה  עשק<BR>בקרבה׃
כהקיר  בור  מימיה  <BR>כן  הקרה  רעתה  חמס<BR>ושד  ישמע  בה<BR>על־פני  תמיד  חלי<BR>ומכה׃
הוסרי  ירושלם  <BR>פן־תקע  נפשי  ממך<BR>פן־אשימך  שממה  ארץ<BR>לוא  נושבה׃
כה  אמר  יהוה  צבאות  <BR>עולל  יעוללו  כגפן<BR>שארית  ישראל  השב<BR>ידך  כבוצר<BR>על־סלסלות׃
על־מי  אדברה  <BR>ואעידה  וישמעו  הנה<BR>ערלה  אזנם  ולא<BR>יוכלו  להקשיב  הנה<BR>דבר־יהוה  היה  להם<BR>לחרפה  לא<BR>יחפצו־בו׃
ואת  חמת  יהוה  <BR>מלאתי  נלאיתי  הכיל<BR>שפך  על־עולל  בחוץ<BR>ועל  סוד  בחורים<BR>יחדו  כי־גם־איש<BR>עם־אשה  ילכדו  זקן<BR>עם־מלא  ימים׃
ונסבו  בתיהם  <BR>לאחרים  שדות  ונשים<BR>יחדו  כי־אטה<BR>את־ידי  על־ישבי<BR>הארץ  נאם־יהוה׃
כי  מקטנם  <BR>ועד־גדולם  כלו<BR>בוצע  בצע  ומנביא<BR>ועד־כהן  כלו  עשה<BR>שקר׃
וירפאו  את־שבר  עמי  <BR>על־נקלה  לאמר  שלום<BR>שלום  ואין  שלום׃
הבישו  כי  תועבה  <BR>עשו  גם־בוש<BR>לא־יבושו  גם־הכלים<BR>לא  ידעו  לכן  יפלו<BR>בנפלים  בעת־פקדתים<BR>יכשלו  אמר  יהוה׃
כה  אמר  יהוה  עמדו  <BR>על־דרכים  וראו<BR>ושאלו  לנתבות  עולם<BR>אי־זה  דרך  הטוב<BR>ולכו־בה  ומצאו<BR>מרגוע  לנפשכם<BR>ויאמרו  לא  נלך׃
והקמתי  עליכם  צפים  <BR>הקשיבו  לקול  שופר<BR>ויאמרו  לא  נקשיב׃
לכן  שמעו  הגוים  <BR>ודעי  עדה<BR>את־אשר־בם׃
שמעי  הארץ  הנה  <BR>אנכי  מביא  רעה<BR>אל־העם  הזה  פרי<BR>מחשבותם  כי  על־<BR>דברי  לא  הקשיבו<BR>ותורתי  וימאסו־בה׃
למה־זה  לי  לבונה  <BR>משבא  תבוא  וקנה<BR>הטוב  מארץ  מרחק<BR>עלותיכם  לא  לרצון<BR>וזבחיכם  לא־ערבו<BR>לי׃
לכן  כה  אמר  יהוה  <BR>הנני  נתן  אל־העם<BR>הזה  מכשלים  וכשלו<BR>בם  אבות  ובנים<BR>יחדו  שכן  ורעו<BR>יאבדו׃
כה  אמר  יהוה  הנה  <BR>עם  בא  מארץ  צפון<BR>וגוי  גדול  יעור<BR>מירכתי־ארץ׃
קשת  וכידון  יחזיקו  <BR>אכזרי  הוא  ולא<BR>ירחמו  קולם  כים<BR>יהמה  ועל־  סוסים<BR>ירכבו  ערוך  כאיש<BR>למלחמה  עליך<BR>בת־ציון׃
שמענו  את־שמעו  רפו  <BR>ידינו  צרה<BR>החזיקתנו  חיל<BR>כיולדה׃
אל־תצאי  השדה  <BR>ובדרך  אל־תלכי  כי<BR>חרב  לאיב  מגור<BR>מסביב׃
בת־עמי  חגרי־שק  <BR>והתפלשי  באפר  אבל<BR>יחיד  עשי  לך  מספד<BR>תמרורים  כי  פתאם<BR>יבא  השדד  עלינו׃
בחון  נתתיך  בעמי  <BR>מבצר  ותדע  ובחנת<BR>את־דרכם׃
כלם  סרי  סוררים  <BR>הלכי  רכיל  נחשת<BR>וברזל  כלם  משחיתים<BR>המה׃
נחר  מפח  מאשתם  <BR>עפרת  לשוא  צרף<BR>צרוף  ורעים  לא<BR>נתקו׃
כסף  נמאס  קראו  להם  <BR>כי־מאס  יהוה  בהם׃
