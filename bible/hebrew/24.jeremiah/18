הדבר  אשר  היה  <BR>אל־ירמיהו  מאת<BR>יהוה  לאמר׃
קום  וירדת  בית  <BR>היוצר  ושמה  אשמיעך<BR>את־דברי׃
וארד  בית  היוצר  <BR>והנהו  עשה  מלאכה<BR>על־האבנים׃
ונשחת  הכלי  אשר  <BR>הוא  עשה  בחמר  ביד<BR>היוצר  ושב  ויעשהו<BR>כלי  אחר  כאשר  ישר<BR>בעיני  היוצר<BR>לעשות׃
ויהי  דבר־יהוה  אלי  <BR>לאמור׃
הכיוצר  הזה  <BR>לא־אוכל  לעשות  לכם<BR>בית  ישראל<BR>נאם־יהוה  הנה  כחמר<BR>ביד  היוצר  כן־אתם<BR>בידי  בית  ישראל׃
רגע  אדבר  על־גוי  <BR>ועל־ממלכה  לנתוש<BR>ולנתוץ  ולהאביד׃
ושב  הגוי  ההוא  <BR>מרעתו  אשר  דברתי<BR>עליו  ונחמתי<BR>על־הרעה  אשר  חשבתי<BR>לעשות  לו׃
ורגע  אדבר  על־גוי  <BR>ועל־ממלכה  לבנת<BR>ולנטע׃
ועשה  הרעה  בעיני  <BR>לבלתי  שמע  בקולי<BR>ונחמתי  על־הטובה<BR>אשר  אמרתי  להיטיב<BR>אותו׃
ועתה  אמר־נא  <BR>אל־איש־יהודה<BR>ועל־יושבי  ירושלם<BR>לאמר  כה  אמר  יהוה<BR>הנה  אנכי  יוצר<BR>עליכם  רעה  וחשב<BR>עליכם  מחשבה  שובו<BR>נא  איש  מדרכו  הרעה<BR>והיטיבו  דרכיכם<BR>ומעלליכם׃
ואמרו  נואש  <BR>כי־אחרי  מחשבותינו<BR>נלך  ואיש  שררות<BR>לבו־הרע  נעשה׃
לכן  כה  אמר  יהוה  <BR>שאלו־נא  בגוים  מי<BR>שמע  כאלה  שעררת<BR>עשתה  מאד  בתולת<BR>ישראל׃
היעזב  מצור  שדי  <BR>שלג  לבנון<BR>אם־ינתשו  מים  זרים<BR>קרים  נוזלים׃
כי־שכחני  עמי  לשוא  <BR>יקטרו  ויכשלום<BR>בדרכיהם  שבילי<BR>עולם  ללכת  נתיבות<BR>דרך  לא  סלולה׃
לשום  ארצם  לשמה  <BR>שרוקת  עולם  כל<BR>עובר  עליה  ישם<BR>ויניד  בראשו׃
כרוח־קדים  אפיצם  <BR>לפני  אויב  ערף<BR>ולא־פנים  אראם<BR>ביום  אידם׃
ויאמרו  לכו  ונחשבה  <BR>על־ירמיהו  מחשבות<BR>כי  לא־תאבד  תורה<BR>מכהן  ועצה  מחכם<BR>ודבר  מנביא  לכו<BR>ונכהו  בלשון<BR>ואל־נקשיבה<BR>אל־כל־דבריו׃
הקשיבה  יהוה  אלי  <BR>ושמע  לקול  יריבי׃
הישלם  תחת־טובה  <BR>רעה  כי־כרו  שוחה<BR>לנפשי  זכר  עמדי<BR>לפניך  לדבר  עליהם<BR>טובה  להשיב<BR>את־חמתך  מהם׃
לכן  תן  את־בניהם  <BR>לרעב  והגרם<BR>על־ידי־חרב  ותהינה<BR>נשיהם  שכלות<BR>ואלמנות  ואנשיהם<BR>יהיו  הרגי  מות<BR>בחוריהם  מכי־חרב<BR>במלחמה׃
תשמע  זעקה  מבתיהם  <BR>כי־תביא  עליהם<BR>גדוד  פתאם  כי־כרו<BR>שיחה  ללכדני  ופחים<BR>טמנו  לרגלי׃
ואתה  יהוה  ידעת  <BR>את־כל־עצתם  עלי<BR>למות  אל־תכפר<BR>על־עונם  וחטאתם<BR>מלפניך  אל־תמחי<BR>והיו  מכשלים  לפניך<BR>בעת  אפך  עשה  בהם׃
