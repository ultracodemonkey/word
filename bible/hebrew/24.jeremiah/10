שמעו  את־הדבר  אשר  <BR>דבר  יהוה  עליכם<BR>בית  ישראל׃
כה  אמר  יהוה  <BR>אל־דרך  הגוים<BR>אל־תלמדו  ומאתות<BR>השמים  אל־תחתו  כי־<BR>יחתו  הגוים  מהמה׃
כי־חקות  העמים  הבל  <BR>הוא  כי־עץ  מיער<BR>כרתו  מעשה  ידי־חרש<BR>במעצד׃
בכסף  ובזהב  ייפהו  <BR>במסמרות  ובמקבות<BR>יחזקום  ולוא  יפיק׃
כתמר  מקשה  המה  ולא  <BR>ידברו  נשוא  ינשוא<BR>כי  לא  יצעדו<BR>אל־תיראו  מהם<BR>כי־לא  ירעו<BR>וגם־היטיב  אין<BR>אותם׃
מאין  כמוך  יהוה  <BR>גדול  אתה  וגדול<BR>שמך  בגבורה׃
מי  לא  יראך  מלך  <BR>הגוים  כי  לך  יאתה<BR>כי  בכל־חכמי  הגוים<BR>ובכל־מלכותם  מאין<BR>כמוך׃
ובאחת  יבערו  <BR>ויכסלו  מוסר  הבלים<BR>עץ  הוא׃
כסף  מרקע  מתרשיש  <BR>יובא  וזהב  מאופז<BR>מעשה  חרש  וידי<BR>צורף  תכלת  וארגמן<BR>לבושם  מעשה  חכמים<BR>כלם׃
ויהוה  אלהים  אמת  <BR>הוא־אלהים  חיים<BR>ומלך  עולם  מקצפו<BR>תרעש  הארץ  ולא־<BR>יכלו  גוים  זעמו׃
כדנה  תאמרון  להום  <BR>אלהיא  די־שמיא<BR>וארקא  לא  עבדו<BR>יאבדו  מארעא  ומן־<BR>תחות  שמיא  אלה׃
עשה  ארץ  בכחו  מכין  <BR>תבל  בחכמתו<BR>ובתבונתו  נטה<BR>שמים׃
לקול  תתו  המון  מים  <BR>בשמים  ויעלה  נשאים<BR>מקצה  ארץ  ברקים<BR>למטר  עשה  ויוצא<BR>רוח  מאצרתיו׃
נבער  כל־אדם  מדעת  <BR>הביש  כל־צורף  מפסל<BR>כי  שקר  נסכו<BR>ולא־רוח  בם׃
הבל  המה  מעשה  <BR>תעתעים  בעת  פקדתם<BR>יאבדו׃
לא־כאלה  חלק  יעקב  <BR>כי־יוצר  הכל  הוא<BR>וישראל  שבט  נחלתו<BR>יהוה  צבאות  שמו׃
אספי  מארץ  כנעתך  <BR>ישבתי  במצור׃
כי־כה  אמר  יהוה  <BR>הנני  קולע<BR>את־יושבי  הארץ<BR>בפעם  הזאת  והצרותי<BR>להם  למען  ימצאו׃
אוי  לי  על־שברי  <BR>נחלה  מכתי  ואני<BR>אמרתי  אך  זה  חלי<BR>ואשאנו׃
אהלי  שדד  <BR>וכל־מיתרי  נתקו<BR>בני  יצאני  ואינם<BR>אין־נטה  עוד  אהלי<BR>ומקים  יריעותי׃
כי  נבערו  הרעים  <BR>ואת־יהוה  לא  דרשו<BR>על־כן  לא  השכילו<BR>וכל־מרעיתם  נפוצה׃
קול  שמועה  הנה  באה  <BR>ורעש  גדול  מארץ<BR>צפון  לשום  את־ערי<BR>יהודה  שממה  מעון<BR>תנים׃
ידעתי  יהוה  כי  לא  <BR>לאדם  דרכו  לא־לאיש<BR>הלך  והכין<BR>את־צעדו׃
יסרני  יהוה  <BR>אך־במשפט  אל־באפך<BR>פן־תמעטני׃
שפך  חמתך  על־הגוים  <BR>אשר  לא־ידעוך  ועל<BR>משפחות  אשר  בשמך<BR>לא  קראו  כי־אכלו<BR>את־יעקב  ואכלהו<BR>ויכלהו  ואת־נוהו<BR>השמו׃
