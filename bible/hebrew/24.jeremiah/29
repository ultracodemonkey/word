ואלה  דברי  הספר  <BR>אשר  שלח  ירמיה<BR>הנביא  מירושלם<BR>אל־יתר  זקני  הגולה<BR>ואל־הכהנים<BR>ואל־הנביאים<BR>ואל־כל־העם  אשר<BR>הגלה  נבוכדנאצר<BR>מירושלם  בבלה׃
אחרי  צאת  <BR>יכניה־המלך<BR>והגבירה  והסריסים<BR>שרי  יהודה  וירושלם<BR>והחרש  והמסגר<BR>מירושלם׃
ביד  אלעשה  בן־שפן  <BR>וגמריה  בן־חלקיה<BR>אשר  שלח  צדקיה<BR>מלך־יהודה  אל־<BR>נבוכדנאצר  מלך  בבל<BR>בבלה  לאמר׃
כה  אמר  יהוה  צבאות  <BR>אלהי  ישראל<BR>לכל־הגולה<BR>אשר־הגליתי<BR>מירושלם  בבלה׃
בנו  בתים  ושבו  <BR>ונטעו  גנות  ואכלו<BR>את־פרין׃
קחו  נשים  והולידו  <BR>בנים  ובנות  וקחו<BR>לבניכם  נשים<BR>ואת־בנותיכם  תנו<BR>לאנשים  ותלדנה<BR>בנים  ובנות<BR>ורבו־שם<BR>ואל־תמעטו׃
ודרשו  את־שלום  <BR>העיר  אשר  הגליתי<BR>אתכם  שמה  והתפללו<BR>בעדה  אל־יהוה  כי<BR>בשלומה  יהיה  לכם<BR>שלום׃
כי  כה  אמר  יהוה  <BR>צבאות  אלהי  ישראל<BR>אל־ישיאו  לכם<BR>נביאיכם  אשר־<BR>בקרבכם  וקסמיכם<BR>ואל־תשמעו<BR>אל־חלמתיכם  אשר<BR>אתם  מחלמים׃
כי  בשקר  הם  נבאים  <BR>לכם  בשמי  לא<BR>שלחתים  נאם־יהוה׃
כי־כה  אמר  יהוה  כי  <BR>לפי  מלאת  לבבל<BR>שבעים  שנה  אפקד<BR>אתכם  והקמתי  עליכם<BR>את־דברי  הטוב<BR>להשיב  אתכם<BR>אל־המקום  הזה׃
כי  אנכי  ידעתי  <BR>את־המחשבת  אשר<BR>אנכי  חשב  עליכם<BR>נאם־יהוה  מחשבות<BR>שלום  ולא  לרעה  לתת<BR>לכם  אחרית  ותקוה׃
וקראתם  אתי  והלכתם  <BR>והתפללתם  אלי<BR>ושמעתי  אליכם׃
ובקשתם  אתי  ומצאתם  <BR>כי  תדרשני<BR>בכל־לבבכם׃
ונמצאתי  לכם  <BR>נאם־יהוה  ושבתי<BR>את־שביתכם  וקבצתי<BR>אתכם  מכל־הגוים<BR>ומכל־המקומות  אשר<BR>הדחתי  אתכם  שם<BR>נאם־יהוה  והשבתי<BR>אתכם  אל־המקום<BR>אשר־הגליתי  אתכם<BR>משם׃
כי  אמרתם  הקים  לנו  <BR>יהוה  נבאים  בבלה׃
כי־כה  אמר  יהוה  <BR>אל־המלך  היושב<BR>אל־כסא  דוד<BR>ואל־כל־העם  היושב<BR>בעיר  הזאת  אחיכם<BR>אשר  לא־יצאו  אתכם<BR>בגולה׃
כה  אמר  יהוה  צבאות  <BR>הנני  משלח  בם<BR>את־החרב  את־הרעב<BR>ואת־הדבר  ונתתי<BR>אותם  כתאנים<BR>השערים  אשר<BR>לא־תאכלנה  מרע׃
ורדפתי  אחריהם  <BR>בחרב  ברעב  ובדבר<BR>ונתתים  לזועה  לכל<BR>ממלכות  הארץ  לאלה<BR>ולשמה  ולשרקה<BR>ולחרפה  בכל־הגוים<BR>אשר־הדחתים  שם׃
תחת  אשר־לא־שמעו  <BR>אל־דברי  נאם־יהוה<BR>אשר  שלחתי  אליהם<BR>את־עבדי  הנבאים<BR>השכם  ושלח  ולא<BR>שמעתם  נאם־יהוה׃
ואתם  שמעו  <BR>דבר־יהוה  כל־הגולה<BR>אשר־שלחתי  מירושלם<BR>בבלה׃
כה־אמר  יהוה  צבאות  <BR>אלהי  ישראל<BR>אל־אחאב  בן־קוליה<BR>ואל־צדקיהו  בן־<BR>מעשיה  הנבאים  לכם<BR>בשמי  שקר  הנני  נתן<BR>אתם  ביד  נבוכדראצר<BR>מלך־בבל  והכם<BR>לעיניכם׃
ולקח  מהם  קללה  לכל  <BR>גלות  יהודה  אשר<BR>בבבל  לאמר  ישמך<BR>יהוה  כצדקיהו<BR>וכאחב  אשר־קלם<BR>מלך־בבל  באש׃
יען  אשר  עשו  נבלה  <BR>בישראל  וינאפו<BR>את־נשי  רעיהם<BR>וידברו  דבר  בשמי<BR>שקר  אשר  לוא  צויתם<BR>ואנכי  הוידע  ועד<BR>נאם־יהוה׃
ואל־שמעיהו  הנחלמי  <BR>תאמר  לאמר׃
כה־אמר  יהוה  צבאות  <BR>אלהי  ישראל  לאמר<BR>יען  אשר  אתה  שלחת<BR>בשמכה  ספרים<BR>אל־כל־העם  אשר<BR>בירושלם  ואל־צפניה<BR>בן־מעשיה  הכהן  ואל<BR>כל־  הכהנים  לאמר׃
יהוה  נתנך  כהן  תחת  <BR>יהוידע  הכהן  להיות<BR>פקדים  בית  יהוה<BR>לכל־איש  משגע<BR>ומתנבא  ונתתה  אתו<BR>אל־המהפכת<BR>ואל־הצינק׃
ועתה  למה  לא  גערת  <BR>בירמיהו  הענתתי<BR>המתנבא  לכם׃
כי  על־כן  שלח  <BR>אלינו  בבל  לאמר<BR>ארכה  היא  בנו  בתים<BR>ושבו  ונטעו  גנות<BR>ואכלו  את־פריהן׃
ויקרא  צפניה  הכהן  <BR>את־הספר  הזה  באזני<BR>ירמיהו  הנביא׃
ויהי  דבר־יהוה  <BR>אל־ירמיהו  לאמר׃
שלח  על־כל־הגולה  <BR>לאמר  כה  אמר  יהוה<BR>אל־שמעיה  הנחלמי<BR>יען  אשר  נבא  לכם<BR>שמעיה  ואני  לא<BR>שלחתיו  ויבטח  אתכם<BR>על־שקר׃
לכן  כה־אמר  יהוה  <BR>הנני  פקד  על־שמעיה<BR>הנחלמי  ועל־זרעו<BR>לא־יהיה  לו  איש<BR>יושב  בתוך־העם  הזה<BR>ולא־יראה  בטוב<BR>אשר־אני  עשה־לעמי<BR>נאם־יהוה  כי־סרה<BR>דבר  על־יהוה׃
