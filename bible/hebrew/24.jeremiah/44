הדבר  אשר  היה  <BR>אל־ירמיהו  אל<BR>כל־היהודים  הישבים<BR>בארץ  מצרים  הישבים<BR>במגדל  ובתחפנחס<BR>ובנף  ובארץ  פתרוס<BR>לאמר׃
כה־אמר  יהוה  צבאות  <BR>אלהי  ישראל  אתם<BR>ראיתם  את  כל־הרעה<BR>אשר  הבאתי<BR>על־ירושלם  ועל<BR>כל־ערי  יהודה  והנם<BR>חרבה  היום  הזה<BR>ואין  בהם  יושב׃
מפני  רעתם  אשר  עשו  <BR>להכעסני  ללכת  לקטר<BR>לעבד  לאלהים  אחרים<BR>אשר  לא  ידעום  המה<BR>אתם  ואבתיכם׃
ואשלח  אליכם  <BR>את־כל־עבדי<BR>הנביאים  השכים<BR>ושלח  לאמר  אל־נא<BR>תעשו  את  דבר־התעבה<BR>הזאת  אשר  שנאתי׃
ולא  שמעו  ולא־הטו  <BR>את־אזנם  לשוב<BR>מרעתם  לבלתי  קטר<BR>לאלהים  אחרים׃
ותתך  חמתי  ואפי  <BR>ותבער  בערי  יהודה<BR>ובחצות  ירושלם<BR>ותהיינה  לחרבה<BR>לשממה  כיום  הזה׃
ועתה  כה־אמר  יהוה  <BR>אלהי  צבאות  אלהי<BR>ישראל  למה  אתם<BR>עשים  רעה  גדולה<BR>אל־נפשתכם  להכרית<BR>לכם  איש־ואשה  עולל<BR>ויונק  מתוך  יהודה<BR>לבלתי  הותיר  לכם<BR>שארית׃
להכעסני  במעשי  <BR>ידיכם  לקטר  לאלהים<BR>אחרים  בארץ  מצרים<BR>אשר־אתם  באים  לגור<BR>שם  למען  הכרית  לכם<BR>ולמען  היותכם<BR>לקללה  ולחרפה  בכל<BR>גויי  הארץ׃
השכחתם  את־רעות  <BR>אבותיכם  ואת־רעות<BR>מלכי  יהודה  ואת<BR>רעות  נשיו  ואת<BR>רעתכם  ואת  רעת<BR>נשיכם  אשר  עשו<BR>בארץ  יהודה  ובחצות<BR>ירושלם׃
לא  דכאו  עד  היום  <BR>הזה  ולא  יראו<BR>ולא־הלכו  בתורתי<BR>ובחקתי  אשר־נתתי<BR>לפניכם  ולפני<BR>אבותיכם׃
לכן  כה־אמר  יהוה  <BR>צבאות  אלהי  ישראל<BR>הנני  שם  פני  בכם<BR>לרעה  ולהכרית<BR>את־כל־יהודה׃
ולקחתי  את־שארית  <BR>יהודה  אשר־שמו<BR>פניהם  לבוא<BR>ארץ־מצרים  לגור  שם<BR>ותמו  כל  בארץ<BR>מצרים  יפלו  בחרב<BR>ברעב  יתמו  מקטן<BR>ועד־גדול  בחרב<BR>וברעב  ימתו  והיו<BR>לאלה  לשמה  ולקללה<BR>ולחרפה׃
ופקדתי  על  היושבים  <BR>בארץ  מצרים  כאשר<BR>פקדתי  על־ירושלם<BR>בחרב  ברעב  ובדבר׃
ולא  יהיה  פליט  <BR>ושריד  לשארית<BR>יהודה  הבאים<BR>לגור־שם  בארץ<BR>מצרים  ולשוב  ארץ<BR>יהודה  אשר־המה<BR>מנשאים  את־נפשם<BR>לשוב  לשבת  שם  כי<BR>לא־ישובו  כי<BR>אם־פלטים׃
ויענו  את־ירמיהו  <BR>כל־האנשים  הידעים<BR>כי־מקטרות  נשיהם<BR>לאלהים  אחרים<BR>וכל־הנשים  העמדות<BR>קהל  גדול  וכל־העם<BR>הישבים  בארץ־מצרים<BR>בפתרוס  לאמר׃
הדבר  אשר־דברת  <BR>אלינו  בשם  יהוה<BR>איננו  שמעים  אליך׃
כי  עשה  נעשה  <BR>את־כל־הדבר<BR>אשר־יצא  מפינו<BR>לקטר  למלכת  השמים<BR>והסיך־  לה  נסכים<BR>כאשר  עשינו  אנחנו<BR>ואבתינו  מלכינו<BR>ושרינו  בערי  יהודה<BR>ובחצות  ירושלם<BR>ונשבע־לחם  ונהיה<BR>טובים  ורעה  לא<BR>ראינו׃
ומן־אז  חדלנו  לקטר  <BR>למלכת  השמים<BR>והסך־לה  נסכים<BR>חסרנו  כל  ובחרב<BR>וברעב  תמנו׃
וכי־אנחנו  מקטרים  <BR>למלכת  השמים  ולהסך<BR>לה  נסכים  המבלעדי<BR>אנשינו  עשינו  לה<BR>כונים  להעצבה  והסך<BR>לה  נסכים׃
ויאמר  ירמיהו  <BR>אל־כל־העם<BR>על־הגברים<BR>ועל־הנשים<BR>ועל־כל־העם  הענים<BR>אתו  דבר  לאמר׃
הלוא  את־הקטר  אשר  <BR>קטרתם  בערי  יהודה<BR>ובחצות  ירושלם  אתם<BR>ואבותיכם  מלכיכם<BR>ושריכם  ועם  הארץ<BR>אתם  זכר  יהוה<BR>ותעלה  על־לבו׃
ולא־יוכל  יהוה  עוד  <BR>לשאת  מפני  רע<BR>מעלליכם  מפני<BR>התועבת  אשר  עשיתם<BR>ותהי  ארצכם  לחרבה<BR>ולשמה  ולקללה  מאין<BR>יושב  כהיום  הזה׃
מפני  אשר  קטרתם  <BR>ואשר  חטאתם  ליהוה<BR>ולא  שמעתם  בקול<BR>יהוה  ובתרתו<BR>ובחקתיו  ובעדותיו<BR>לא  הלכתם  על־כן<BR>קראת  אתכם  הרעה<BR>הזאת  כיום  הזה׃
ויאמר  ירמיהו  <BR>אל־כל־העם  ואל<BR>כל־הנשים  שמעו<BR>דבר־יהוה  כל־יהודה<BR>אשר  בארץ  מצרים׃
כה־אמר  יהוה־צבאות  <BR>אלהי  ישראל  לאמר<BR>אתם  ונשיכם<BR>ותדברנה  בפיכם<BR>ובידיכם  מלאתם<BR>לאמר  עשה  נעשה<BR>את־נדרינו  אשר<BR>נדרנו  לקטר  למלכת<BR>השמים  ולהסך  לה<BR>נסכים  הקים  תקימנה<BR>את־נדריכם  ועשה<BR>תעשינה  את־<BR>נדריכם׃
לכן  שמעו  דבר־יהוה  <BR>כל־יהודה  הישבים<BR>בארץ  מצרים  הנני<BR>נשבעתי  בשמי  הגדול<BR>אמר  יהוה  אם־יהיה<BR>עוד  שמי  נקרא  בפי<BR>כל־איש  יהודה  אמר<BR>חי־אדני  יהוה<BR>בכל־ארץ  מצרים׃
הנני  שקד  עליהם  <BR>לרעה  ולא  לטובה<BR>ותמו  כל־איש  יהודה<BR>אשר  בארץ־  מצרים<BR>בחרב  וברעב<BR>עד־כלותם׃
ופליטי  חרב  ישבון  <BR>מן־ארץ  מצרים  ארץ<BR>יהודה  מתי  מספר<BR>וידעו  כל־  שארית<BR>יהודה  הבאים<BR>לארץ־מצרים  לגור<BR>שם  דבר־מי  יקום<BR>ממני  ומהם׃
וזאת־לכם  האות  <BR>נאם־יהוה  כי־פקד<BR>אני  עליכם  במקום<BR>הזה  למען  תדעו  כי<BR>קום  יקומו  דברי<BR>עליכם  לרעה׃
כה  אמר  יהוה  הנני  <BR>נתן  את־פרעה  חפרע<BR>מלך־מצרים  ביד<BR>איביו  וביד  מבקשי<BR>נפשו  כאשר  נתתי<BR>את־צדקיהו<BR>מלך־יהודה  ביד<BR>נבוכדראצר  מלך־בבל<BR>איבו  ומבקש  נפשו׃
