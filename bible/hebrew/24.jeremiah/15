ויאמר  יהוה  אלי  <BR>אם־יעמד  משה<BR>ושמואל  לפני  אין<BR>נפשי  אל־העם  הזה<BR>שלח  מעל־פני<BR>ויצאו׃
והיה  כי־יאמרו  <BR>אליך  אנה  נצא<BR>ואמרת  אליהם<BR>כה־אמר  יהוה  אשר<BR>למות  למות  ואשר<BR>לחרב  לחרב  ואשר<BR>לרעב  לרעב  ואשר<BR>לשבי  לשבי׃
ופקדתי  עליהם  ארבע  <BR>משפחות  נאם־יהוה<BR>את־החרב  להרג<BR>ואת־הכלבים  לסחב<BR>ואת־עוף  השמים<BR>ואת־בהמת  הארץ<BR>לאכל  ולהשחית׃
ונתתים  לזועה  לכל  <BR>ממלכות  הארץ  בגלל<BR>מנשה  בן־יחזקיהו<BR>מלך  יהודה  על<BR>אשר־עשה  בירושלם׃
כי  מי־יחמל  עליך  <BR>ירושלם  ומי  ינוד<BR>לך  ומי  יסור  לשאל<BR>לשלם  לך׃
את  נטשת  אתי  <BR>נאם־יהוה  אחור<BR>תלכי  ואט  את־ידי<BR>עליך  ואשחיתך<BR>נלאיתי  הנחם׃
ואזרם  במזרה  בשערי  <BR>הארץ  שכלתי  אבדתי<BR>את־עמי  מדרכיהם<BR>לוא־שבו׃
עצמו־לי  אלמנתו  <BR>מחול  ימים  הבאתי<BR>להם  על־אם  בחור<BR>שדד  בצהרים  הפלתי<BR>עליה  פתאם  עיר<BR>ובהלות׃
אמללה  ילדת  השבעה  <BR>נפחה  נפשה  באה<BR>שמשה  בעד  יומם<BR>בושה  וחפרה<BR>ושאריתם  לחרב  אתן<BR>לפני  איביהם<BR>נאם־יהוה׃
אוי־לי  אמי  כי  <BR>ילדתני  איש  ריב<BR>ואיש  מדון<BR>לכל־הארץ  לא־נשיתי<BR>ולא־  נשו־בי  כלה<BR>מקללוני׃
אמר  יהוה  אם־לא  <BR>שרותך  לטוב  אם־לוא<BR>הפגעתי  בך  בעת־רעה<BR>ובעת  צרה  את־האיב׃
הירע  ברזל  ברזל  <BR>מצפון  ונחשת׃
חילך  ואוצרותיך  <BR>לבז  אתן  לא  במחיר<BR>ובכל־חטאותיך<BR>ובכל־גבוליך׃
והעברתי  את־איביך  <BR>בארץ  לא  ידעת<BR>כי־אש  קדחה  באפי<BR>עליכם  תוקד׃
אתה  ידעת  יהוה  <BR>זכרני  ופקדני<BR>והנקם  לי  מרדפי<BR>אל־לארך  אפך  תקחני<BR>דע  שאתי  עליך<BR>חרפה׃
נמצאו  דבריך  ואכלם  <BR>ויהי  דבריך  לי<BR>לששון  ולשמחת  לבבי<BR>כי־נקרא  שמך  עלי<BR>יהוה  אלהי  צבאות׃
לא־ישבתי  <BR>בסוד־משחקים  ואעלז<BR>מפני  ידך  בדד<BR>ישבתי  כי־זעם<BR>מלאתני׃
למה  היה  כאבי  נצח  <BR>ומכתי  אנושה  מאנה<BR>הרפא  היו  תהיה  לי<BR>כמו  אכזב  מים  לא<BR>נאמנו׃
לכן  כה־אמר  יהוה  <BR>אם־תשוב  ואשיבך<BR>לפני  תעמד<BR>ואם־תוציא  יקר<BR>מזולל  כפי  תהיה<BR>ישבו  המה  אליך<BR>ואתה  לא־תשוב<BR>אליהם׃
ונתתיך  לעם  הזה  <BR>לחומת  נחשת  בצורה<BR>ונלחמו  אליך<BR>ולא־יוכלו  לך  כי־<BR>אתך  אני  להושיעך<BR>ולהצילך  נאם־יהוה׃
והצלתיך  מיד  רעים  <BR>ופדתיך  מכף  ערצים׃
