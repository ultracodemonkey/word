ויהי  דבר־יהוה  אלי  <BR>לאמר׃
הלך  וקראת  באזני  <BR>ירושלם  לאמר  כה<BR>אמר  יהוה  זכרתי  לך<BR>חסד  נעוריך  אהבת<BR>כלולתיך  לכתך  אחרי<BR>במדבר  בארץ  לא<BR>זרועה׃
קדש  ישראל  ליהוה  <BR>ראשית  תבואתה<BR>כל־אכליו  יאשמו<BR>רעה  תבא  אליהם<BR>נאם־  יהוה׃
שמעו  דבר־יהוה  בית  <BR>יעקב  וכל־משפחות<BR>בית  ישראל׃
כה  אמר  יהוה  <BR>מה־מצאו  אבותיכם<BR>בי  עול  כי  רחקו<BR>מעלי  וילכו  אחרי<BR>ההבל  ויהבלו׃
ולא  אמרו  איה  יהוה  <BR>המעלה  אתנו  מארץ<BR>מצרים  המוליך  אתנו<BR>במדבר  בארץ  ערבה<BR>ושוחה  בארץ  ציה<BR>וצלמות  בארץ<BR>לא־עבר  בה  איש<BR>ולא־ישב  אדם  שם׃
ואביא  אתכם  אל־ארץ  <BR>הכרמל  לאכל  פריה<BR>וטובה  ותבאו<BR>ותטמאו  את־ארצי<BR>ונחלתי  שמתם<BR>לתועבה׃
הכהנים  לא  אמרו  <BR>איה  יהוה  ותפשי<BR>התורה  לא  ידעוני<BR>והרעים  פשעו  בי<BR>והנביאים  נבאו<BR>בבעל  ואחרי<BR>לא־יועלו  הלכו׃
לכן  עד  אריב  אתכם  <BR>נאם־יהוה  ואת־בני<BR>בניכם  אריב׃
כי  עברו  איי  כתיים  <BR>וראו  וקדר  שלחו<BR>והתבוננו  מאד  וראו<BR>הן  היתה  כזאת׃
ההימיר  גוי  אלהים  <BR>והמה  לא  אלהים<BR>ועמי  המיר  כבודו<BR>בלוא  יועיל׃
שמו  שמים  על־זאת  <BR>ושערו  חרבו  מאד<BR>נאם־יהוה׃
כי־שתים  רעות  עשה  <BR>עמי  אתי  עזבו  מקור<BR>מים  חיים  לחצב  להם<BR>בארות  בארת  נשברים<BR>אשר  לא־יכלו  המים׃
העבד  ישראל  <BR>אם־יליד  בית  הוא<BR>מדוע  היה  לבז׃
עליו  ישאגו  כפרים  <BR>נתנו  קולם  וישיתו<BR>ארצו  לשמה  עריו<BR>נצתה  מבלי  ישב׃
גם־בני־נף  ותחפנס  <BR>ירעוך  קדקד׃
הלוא־זאת  תעשה־לך  <BR>עזבך  את־יהוה<BR>אלהיך  בעת  מוליכך<BR>בדרך׃
ועתה  מה־לך  לדרך  <BR>מצרים  לשתות  מי<BR>שחור  ומה־לך  לדרך<BR>אשור  לשתות  מי<BR>נהר׃
תיסרך  רעתך  <BR>ומשבותיך  תוכחך<BR>ודעי  וראי  כי־רע<BR>ומר  עזבך  את־יהוה<BR>אלהיך  ולא  פחדתי<BR>אליך  נאם־אדני<BR>יהוה  צבאות׃
כי  מעולם  שברתי  <BR>עלך  נתקתי  מוסרתיך<BR>ותאמרי  לא  אעבד  כי<BR>על־כל־  גבעה  גבהה<BR>ותחת  כל־עץ  רענן<BR>את  צעה  זנה׃
ואנכי  נטעתיך  שרק  <BR>כלה  זרע  אמת  ואיך<BR>נהפכת  לי  סורי<BR>הגפן  נכריה׃
כי  אם־תכבסי  בנתר  <BR>ותרבי־לך  ברית<BR>נכתם  עונך  לפני<BR>נאם  אדני  יהוה׃
איך  תאמרי  לא  <BR>נטמאתי  אחרי<BR>הבעלים  לא  הלכתי<BR>ראי  דרכך  בגיא  דעי<BR>מה  עשית  בכרה  קלה<BR>משרכת  דרכיה׃
פרה  למד  מדבר  באות  <BR>נפשו  שאפה  רוח<BR>תאנתה  מי  ישיבנה<BR>כל־מבקשיה  לא<BR>ייעפו  בחדשה<BR>ימצאונה׃
מנעי  רגלך  מיחף  <BR>וגורנך  מצמאה<BR>ותאמרי  נואש  לוא<BR>כי־אהבתי  זרים<BR>ואחריהם  אלך׃
כבשת  גנב  כי  ימצא  <BR>כן  הבישו  בית<BR>ישראל  המה  מלכיהם<BR>שריהם  וכהניהם<BR>ונביאיהם׃
אמרים  לעץ  אבי  אתה  <BR>ולאבן  את  ילדתני<BR>כי־פנו  אלי  ערף<BR>ולא  פנים  ובעת<BR>רעתם  יאמרו  קומה<BR>והושיענו׃
ואיה  אלהיך  אשר  <BR>עשית  לך  יקומו<BR>אם־יושיעוך  בעת<BR>רעתך  כי  מספר  עריך<BR>היו  אלהיך  יהודה׃
למה  תריבו  אלי  <BR>כלכם  פשעתם  בי<BR>נאם־יהוה׃
לשוא  הכיתי  <BR>את־בניכם  מוסר  לא<BR>לקחו  אכלה  חרבכם<BR>נביאיכם  כאריה<BR>משחית׃
הדור  אתם  ראו  <BR>דבר־יהוה  המדבר<BR>הייתי  לישראל  אם<BR>ארץ  מאפליה  מדוע<BR>אמרו  עמי  רדנו<BR>לוא־נבוא  עוד<BR>אליך׃
התשכח  בתולה  עדיה  <BR>כלה  קשריה  ועמי<BR>שכחוני  ימים  אין<BR>מספר׃
מה־תיטבי  דרכך  <BR>לבקש  אהבה  לכן  גם<BR>את־הרעות  למדתי<BR>את־דרכיך׃
גם  בכנפיך  נמצאו  <BR>דם  נפשות  אביונים<BR>נקיים  לא־במחתרת<BR>מצאתים  כי<BR>על־כל־אלה׃
ותאמרי  כי  נקיתי  <BR>אך  שב  אפו  ממני<BR>הנני  נשפט  אותך<BR>על־אמרך  לא  חטאתי׃
מה־תזלי  מאד  לשנות  <BR>את־דרכך  גם  ממצרים<BR>תבושי  כאשר־בשת<BR>מאשור׃
גם  מאת  זה  תצאי  <BR>וידיך  על־ראשך<BR>כי־מאס  יהוה<BR>במבטחיך  ולא<BR>תצליחי  להם׃
