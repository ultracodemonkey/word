הדבר  אשר  היה  <BR>אל־ירמיהו  מאת<BR>יהוה  לאמר׃
כה־אמר  יהוה  אלהי  <BR>ישראל  לאמר  כתב־לך<BR>את  כל־הדברים<BR>אשר־דברתי  אליך<BR>אל־ספר׃
כי  הנה  ימים  באים  <BR>נאם־יהוה  ושבתי<BR>את־שבות  עמי  ישראל<BR>ויהודה  אמר  יהוה<BR>והשבתים  אל־הארץ<BR>אשר־נתתי  לאבותם<BR>וירשוה׃
ואלה  הדברים  אשר  <BR>דבר  יהוה  אל־ישראל<BR>ואל־יהודה׃
כי־כה  אמר  יהוה  <BR>קול  חרדה  שמענו<BR>פחד  ואין  שלום׃
שאלו־נא  וראו  <BR>אם־ילד  זכר  מדוע<BR>ראיתי  כל־גבר  ידיו<BR>על־חלציו  כיולדה<BR>ונהפכו  כל־פנים<BR>לירקון׃
הוי  כי  גדול  היום  <BR>ההוא  מאין  כמהו<BR>ועת־צרה  היא  ליעקב<BR>וממנה  יושע׃
והיה  ביום  ההוא  <BR>נאם  יהוה  צבאות<BR>אשבר  עלו  מעל<BR>צוארך  ומוסרותיך<BR>אנתק  ולא־יעבדו־בו<BR>עוד  זרים׃
ועבדו  את  יהוה  <BR>אלהיהם  ואת  דוד<BR>מלכם  אשר  אקים<BR>להם׃
ואתה  אל־תירא  עבדי  <BR>יעקב  נאם־יהוה<BR>ואל־תחת  ישראל  כי<BR>הנני  מושיעך  מרחוק<BR>ואת־זרעך  מארץ<BR>שבים  ושב  יעקב<BR>ושקט  ושאנן  ואין<BR>מחריד׃
כי־אתך  אני  <BR>נאם־יהוה  להושיעך<BR>כי  אעשה  כלה<BR>בכל־הגוים  אשר<BR>הפצותיך  שם  אך  אתך<BR>לא־אעשה  כלה<BR>ויסרתיך  למשפט<BR>ונקה  לא  אנקך׃
כי  כה  אמר  יהוה  <BR>אנוש  לשברך  נחלה<BR>מכתך׃
אין־דן  דינך  למזור  <BR>רפאות  תעלה  אין<BR>לך׃
כל־מאהביך  שכחוך  <BR>אותך  לא  ידרשו  כי<BR>מכת  אויב  הכיתיך<BR>מוסר  אכזרי  על  רב<BR>עונך  עצמו  חטאתיך׃
מה־תזעק  על־שברך  <BR>אנוש  מכאבך  על  רב<BR>עונך  עצמו  חטאתיך<BR>עשיתי  אלה  לך׃
לכן  כל־אכליך  <BR>יאכלו  וכל־צריך<BR>כלם  בשבי  ילכו<BR>והיו  שאסיך  למשסה<BR>וכל־בזזיך  אתן<BR>לבז׃
כי  אעלה  ארכה  לך  <BR>וממכותיך  ארפאך<BR>נאם־יהוה  כי  נדחה<BR>קראו  לך  ציון  היא<BR>דרש  אין  לה׃
כה  אמר  יהוה  <BR>הנני־שב  שבות  אהלי<BR>יעקוב  ומשכנתיו<BR>ארחם  ונבנתה  עיר<BR>על־תלה  וארמון<BR>על־משפטו  ישב׃
ויצא  מהם  תודה  <BR>וקול  משחקים<BR>והרבתים  ולא  ימעטו<BR>והכבדתים  ולא<BR>יצערו׃
והיו  בניו  כקדם  <BR>ועדתו  לפני  תכון<BR>ופקדתי  על<BR>כל־לחציו׃
והיה  אדירו  ממנו  <BR>ומשלו  מקרבו  יצא<BR>והקרבתיו  ונגש  אלי<BR>כי  מי  הוא־  זה  ערב<BR>את־לבו  לגשת  אלי<BR>נאם־יהוה׃
והייתם  לי  לעם  <BR>ואנכי  אהיה  לכם<BR>לאלהים׃
הנה  סערת  יהוה  חמה  <BR>יצאה  סער  מתגורר<BR>על  ראש  רשעים<BR>יחול׃
לא  ישוב  חרון  <BR>אף־יהוה  עד־עשתו<BR>ועד־הקימו  מזמות<BR>לבו  באחרית  הימים<BR>תתבוננו  בה׃
