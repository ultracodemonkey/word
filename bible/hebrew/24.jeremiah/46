אשר  היה  דבר־יהוה  <BR>אל־ירמיהו  הנביא<BR>על־הגוים׃
למצרים  על־חיל  <BR>פרעה  נכו  מלך<BR>מצרים  אשר־היה<BR>על־נהר־פרת  בכרכמש<BR>אשר  הכה  נבוכדראצר<BR>מלך  בבל  בשנת<BR>הרביעית  ליהויקים<BR>בן־יאשיהו  מלך<BR>יהודה׃
ערכו  מגן  וצנה  <BR>וגשו  למלחמה׃
אסרו  הסוסים  ועלו  <BR>הפרשים  והתיצבו<BR>בכובעים  מרקו<BR>הרמחים  לבשו<BR>הסרינת׃
מדוע  ראיתי  המה  <BR>חתים  נסגים  אחור<BR>וגבוריהם  יכתו<BR>ומנוס  נסו  ולא<BR>הפנו  מגור  מסביב<BR>נאם־יהוה׃
אל־ינוס  הקל  <BR>ואל־ימלט  הגבור<BR>צפונה  על־יד<BR>נהר־פרת  כשלו<BR>ונפלו׃
מי־זה  כיאר  יעלה  <BR>כנהרות  יתגעשו<BR>מימיו׃
מצרים  כיאר  יעלה  <BR>וכנהרות  יתגעשו<BR>מים  ויאמר  אעלה<BR>אכסה־ארץ  אבידה<BR>עיר  וישבי  בה׃
עלו  הסוסים  <BR>והתהללו  הרכב<BR>ויצאו  הגבורים  כוש<BR>ופוט  תפשי  מגן<BR>ולודים  תפשי  דרכי<BR>קשת׃
והיום  ההוא  לאדני  <BR>יהוה  צבאות  יום<BR>נקמה  להנקם  מצריו<BR>ואכלה  חרב  ושבעה<BR>ורותה  מדמם  כי  זבח<BR>לאדני  יהוה  צבאות<BR>בארץ  צפון<BR>אל־נהר־פרת׃
עלי  גלעד  וקחי  צרי  <BR>בתולת  בת־מצרים<BR>לשוא  הרביתי  רפאות<BR>תעלה  אין  לך׃
שמעו  גוים  קלונך  <BR>וצוחתך  מלאה  הארץ<BR>כי־גבור  בגבור<BR>כשלו  יחדיו  נפלו<BR>שניהם׃
הדבר  אשר  דבר  יהוה  <BR>אל־ירמיהו  הנביא<BR>לבוא  נבוכדראצר<BR>מלך  בבל  להכות<BR>את־ארץ  מצרים׃
הגידו  במצרים  <BR>והשמיעו  במגדול<BR>והשמיעו  בנף<BR>ובתחפנחס  אמרו<BR>התיצב  והכן  לך<BR>כי־אכלה  חרב<BR>סביביך׃
מדוע  נסחף  אביריך  <BR>לא  עמד  כי  יהוה<BR>הדפו׃
הרבה  כושל  גם־נפל  <BR>איש  אל־רעהו<BR>ויאמרו  קומה  ונשבה<BR>אל־עמנו  ואל־  ארץ<BR>מולדתנו  מפני  חרב<BR>היונה׃
קראו  שם  פרעה  <BR>מלך־מצרים  שאון<BR>העביר  המועד׃
חי־אני  נאם־המלך  <BR>יהוה  צבאות  שמו  כי<BR>כתבור  בהרים<BR>וככרמל  בים  יבוא׃
כלי  גולה  עשי  לך  <BR>יושבת  בת־מצרים<BR>כי־נף  לשמה  תהיה<BR>ונצתה  מאין  יושב׃
עגלה  יפה־פיה  <BR>מצרים  קרץ  מצפון<BR>בא  בא׃
גם־שכריה  בקרבה  <BR>כעגלי  מרבק<BR>כי־גם־המה  הפנו<BR>נסו  יחדיו  לא  עמדו<BR>כי  יום  אידם  בא<BR>עליהם  עת  פקדתם׃
קולה  כנחש  ילך  <BR>כי־בחיל  ילכו<BR>ובקרדמות  באו  לה<BR>כחטבי  עצים׃
כרתו  יערה  <BR>נאם־יהוה  כי  לא<BR>יחקר  כי  רבו  מארבה<BR>ואין  להם  מספר׃
הבישה  בת־מצרים  <BR>נתנה  ביד  עם־צפון׃
אמר  יהוה  צבאות  <BR>אלהי  ישראל  הנני<BR>פוקד  אל־אמון  מנא<BR>ועל־פרעה  ועל־<BR>מצרים  ועל־אלהיה<BR>ועל־מלכיה<BR>ועל־פרעה  ועל<BR>הבטחים  בו׃
ונתתים  ביד  מבקשי  <BR>נפשם  וביד<BR>נבוכדראצר  מלך־בבל<BR>וביד־עבדיו<BR>ואחרי־כן  תשכן<BR>כימי־קדם<BR>נאם־יהוה׃
ואתה  אל־תירא  עבדי  <BR>יעקב  ואל־תחת<BR>ישראל  כי  הנני<BR>מושעך  מרחוק  ואת־<BR>זרעך  מארץ  שבים<BR>ושב  יעקוב  ושקט<BR>ושאנן  ואין  מחריד׃
אתה  אל־תירא  עבדי  <BR>יעקב  נאם־יהוה  כי<BR>אתך  אני  כי  אעשה<BR>כלה  בכל־  הגוים<BR>אשר  הדחתיך  שמה<BR>ואתך  לא־אעשה  כלה<BR>ויסרתיך  למשפט<BR>ונקה  לא  אנקך׃
