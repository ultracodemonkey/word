ויהי  בשנה  ההיא  <BR>בראשית  ממלכת<BR>צדקיה  מלך־יהודה<BR>בשנת  הרבעית  בחדש<BR>החמישי  אמר  אלי<BR>חנניה  בן־עזור<BR>הנביא  אשר  מגבעון<BR>בבית  יהוה  לעיני<BR>הכהנים  וכל־העם<BR>לאמר׃
כה־אמר  יהוה  צבאות  <BR>אלהי  ישראל  לאמר<BR>שברתי  את־על  מלך<BR>בבל׃
בעוד  שנתים  ימים  <BR>אני  משיב  אל־המקום<BR>הזה  את־כל־כלי  בית<BR>יהוה  אשר  לקח<BR>נבוכדנאצר  מלך־בבל<BR>מן־המקום  הזה<BR>ויביאם  בבל׃
ואת־יכניה  <BR>בן־יהויקים<BR>מלך־יהודה<BR>ואת־כל־גלות  יהודה<BR>הבאים  בבלה  אני<BR>משיב  אל־המקום  הזה<BR>נאם־יהוה  כי  אשבר<BR>את־על  מלך  בבל׃
ויאמר  ירמיה  הנביא  <BR>אל־חנניה  הנביא<BR>לעיני  הכהנים<BR>ולעיני  כל־העם<BR>העמדים  בבית  יהוה׃
ויאמר  ירמיה  הנביא  <BR>אמן  כן  יעשה  יהוה<BR>יקם  יהוה  את־דבריך<BR>אשר  נבאת  להשיב<BR>כלי  בית־יהוה<BR>וכל־הגולה  מבבל<BR>אל־המקום  הזה׃
אך־שמע־נא  הדבר  <BR>הזה  אשר  אנכי  דבר<BR>באזניך  ובאזני<BR>כל־העם׃
הנביאים  אשר  היו  <BR>לפני  ולפניך<BR>מן־העולם  וינבאו<BR>אל־ארצות  רבות<BR>ועל־  ממלכות  גדלות<BR>למלחמה  ולרעה<BR>ולדבר׃
הנביא  אשר  ינבא  <BR>לשלום  בבא  דבר<BR>הנביא  יודע  הנביא<BR>אשר־שלחו  יהוה<BR>באמת׃
ויקח  חנניה  הנביא  <BR>את־המוטה  מעל  צואר<BR>ירמיה  הנביא<BR>וישברהו׃
ויאמר  חנניה  לעיני  <BR>כל־העם  לאמר  כה<BR>אמר  יהוה  ככה  אשבר<BR>את־על  נבכדנאצר<BR>מלך־בבל  בעוד<BR>שנתים  ימים<BR>מעל־צואר  כל־הגוים<BR>וילך  ירמיה  הנביא<BR>לדרכו׃
ויהי  דבר־יהוה  <BR>אל־ירמיה  אחרי<BR>שבור  חנניה  הנביא<BR>את־המוטה  מעל  צואר<BR>ירמיה  הנביא  לאמר׃
הלוך  ואמרת  <BR>אל־חנניה  לאמר  כה<BR>אמר  יהוה  מוטת  עץ<BR>שברת  ועשית  תחתיהן<BR>מטות  ברזל׃
כי  כה־אמר  יהוה  <BR>צבאות  אלהי  ישראל<BR>על  ברזל  נתתי<BR>על־צואר  כל־  הגוים<BR>האלה  לעבד<BR>את־נבכדנאצר<BR>מלך־בבל  ועבדהו<BR>וגם  את־חית  השדה<BR>נתתי  לו׃
ויאמר  ירמיה  הנביא  <BR>אל־חנניה  הנביא<BR>שמע־נא  חנניה<BR>לא־שלחך  יהוה  ואתה<BR>הבטחת  את־העם  הזה<BR>על־שקר׃
לכן  כה  אמר  יהוה  <BR>הנני  משלחך  מעל<BR>פני  האדמה  השנה<BR>אתה  מת  כי־סרה<BR>דברת  אל־יהוה׃
וימת  חנניה  הנביא  <BR>בשנה  ההיא  בחדש<BR>השביעי׃
