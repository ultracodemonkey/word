הדבר  אשר־היה  <BR>אל־ירמיהו  מאת<BR>יהוה  ונבוכדראצר<BR>מלך־בבל  וכל־חילו<BR>וכל־ממלכות  ארץ<BR>ממשלת  ידו<BR>וכל־העמים  נלחמים<BR>על־ירושלם<BR>ועל־כל־עריה  לאמר׃
כה־אמר  יהוה  אלהי  <BR>ישראל  הלך  ואמרת<BR>אל־צדקיהו  מלך<BR>יהודה  ואמרת  אליו<BR>כה  אמר  יהוה  הנני<BR>נתן  את־העיר  הזאת<BR>ביד  מלך־בבל  ושרפה<BR>באש׃
ואתה  לא  תמלט  מידו  <BR>כי  תפש  תתפש  ובידו<BR>תנתן  ועיניך<BR>את־עיני  מלך־  בבל<BR>תראינה  ופיהו<BR>את־פיך  ידבר  ובבל<BR>תבוא׃
אך  שמע  דבר־יהוה  <BR>צדקיהו  מלך  יהודה<BR>כה־אמר  יהוה  עליך<BR>לא  תמות  בחרב׃
בשלום  תמות  <BR>וכמשרפות  אבותיך<BR>המלכים  הראשנים<BR>אשר־היו  לפניך  כן<BR>ישרפו־לך  והוי<BR>אדון  יספדו־לך<BR>כי־דבר  אני־דברתי<BR>נאם־יהוה׃
וידבר  ירמיהו  <BR>הנביא  אל־צדקיהו<BR>מלך  יהודה  את<BR>כל־הדברים  האלה<BR>בירושלם׃
וחיל  מלך־בבל  <BR>נלחמים  על־ירושלם<BR>ועל  כל־ערי  יהודה<BR>הנותרות  אל־  לכיש<BR>ואל־עזקה  כי  הנה<BR>נשארו  בערי  יהודה<BR>ערי  מבצר׃
הדבר  אשר־היה  <BR>אל־ירמיהו  מאת<BR>יהוה  אחרי  כרת<BR>המלך  צדקיהו  ברית<BR>את־  כל־העם  אשר<BR>בירושלם  לקרא  להם<BR>דרור׃
לשלח  איש  את־עבדו  <BR>ואיש  את־שפחתו<BR>העברי  והעבריה<BR>חפשים  לבלתי  עבד־<BR>בם  ביהודי  אחיהו<BR>איש׃
וישמעו  כל־השרים  <BR>וכל־העם  אשר־באו<BR>בברית  לשלח  איש<BR>את־עבדו  ואיש<BR>את־שפחתו  חפשים<BR>לבלתי  עבד־בם  עוד<BR>וישמעו  וישלחו׃
וישובו  אחרי־כן  <BR>וישבו  את־העבדים<BR>ואת־השפחות  אשר<BR>שלחו  חפשים<BR>ויכבישום  לעבדים<BR>ולשפחות׃
ויהי  דבר־יהוה  <BR>אל־ירמיהו  מאת<BR>יהוה  לאמר׃
כה־אמר  יהוה  אלהי  <BR>ישראל  אנכי  כרתי<BR>ברית  את־אבותיכם<BR>ביום  הוצאי  אותם<BR>מארץ  מצרים  מבית<BR>עבדים  לאמר׃
מקץ  שבע  שנים  <BR>תשלחו  איש  את־אחיו<BR>העברי  אשר־ימכר  לך<BR>ועבדך  שש  שנים<BR>ושלחתו  חפשי  מעמך<BR>ולא־שמעו  אבותיכם<BR>אלי  ולא  הטו<BR>את־אזנם׃
ותשבו  אתם  היום  <BR>ותעשו  את־הישר<BR>בעיני  לקרא  דרור<BR>איש  לרעהו  ותכרתו<BR>ברית  לפני  בבית<BR>אשר־נקרא  שמי<BR>עליו׃
ותשבו  ותחללו  <BR>את־שמי  ותשבו  איש<BR>את־עבדו  ואיש<BR>את־שפחתו  אשר־<BR>שלחתם  חפשים  לנפשם<BR>ותכבשו  אתם  להיות<BR>לכם  לעבדים<BR>ולשפחות׃
לכן  כה־אמר  יהוה  <BR>אתם  לא־שמעתם  אלי<BR>לקרא  דרור  איש<BR>לאחיו  ואיש  לרעהו<BR>הנני  קרא  לכם  דרור<BR>נאם־יהוה  אל־החרב<BR>אל־הדבר  ואל־הרעב<BR>ונתתי  אתכם  לזועה<BR>לכל  ממלכות  הארץ׃
ונתתי  את־האנשים  <BR>העברים  את־ברתי<BR>אשר  לא־הקימו<BR>את־דברי  הברית  אשר<BR>כרתו  לפני  העגל<BR>אשר  כרתו  לשנים<BR>ויעברו  בין  בתריו׃
שרי  יהודה  ושרי  <BR>ירושלם  הסרסים<BR>והכהנים  וכל  עם<BR>הארץ  העברים  בין<BR>בתרי  העגל׃
ונתתי  אותם  ביד  <BR>איביהם  וביד  מבקשי<BR>נפשם  והיתה  נבלתם<BR>למאכל  לעוף  השמים<BR>ולבהמת  הארץ׃
ואת־צדקיהו  <BR>מלך־יהודה<BR>ואת־שריו  אתן  ביד<BR>איביהם  וביד  מבקשי<BR>נפשם  וביד  חיל  מלך<BR>בבל  העלים  מעליכם׃
הנני  מצוה  <BR>נאם־יהוה  והשבתים<BR>אל־העיר  הזאת<BR>ונלחמו  עליה<BR>ולכדוה  ושרפה  באש<BR>ואת־ערי  יהודה  אתן<BR>שממה  מאין  ישב׃
