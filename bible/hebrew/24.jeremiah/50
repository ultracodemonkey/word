הדבר  אשר  דבר  יהוה  <BR>אל־בבל  אל־ארץ<BR>כשדים  ביד  ירמיהו<BR>הנביא׃
הגידו  בגוים  <BR>והשמיעו  ושאו־נס<BR>השמיעו  אל־תכחדו<BR>אמרו  נלכדה  בבל<BR>הביש  בל  חת  מרדך<BR>הבישו  עצביה  חתו<BR>גלוליה׃
כי  עלה  עליה  גוי  <BR>מצפון  הוא־ישית<BR>את־ארצה  לשמה<BR>ולא־יהיה  יושב  בה<BR>מאדם  ועד־בהמה  נדו<BR>הלכו׃
בימים  ההמה  ובעת  <BR>ההיא  נאם־יהוה<BR>יבאו  בני־ישראל<BR>המה  ובני־יהודה<BR>יחדו  הלוך  ובכו<BR>ילכו  ואת־יהוה<BR>אלהיהם  יבקשו׃
ציון  ישאלו  דרך  <BR>הנה  פניהם  באו<BR>ונלוו  אל־יהוה<BR>ברית  עולם  לא<BR>תשכח׃
צאן  אבדות  היה  עמי  <BR>רעיהם  התעום  הרים<BR>שובבים  מהר<BR>אל־גבעה  הלכו  שכחו<BR>רבצם׃
כל־מוצאיהם  אכלום  <BR>וצריהם  אמרו  לא<BR>נאשם  תחת  אשר  חטאו<BR>ליהוה  נוה־  צדק<BR>ומקוה  אבותיהם<BR>יהוה׃
נדו  מתוך  בבל  <BR>ומארץ  כשדים  יצאו<BR>והיו  כעתודים<BR>לפני־צאן׃
כי  הנה  אנכי  מעיר  <BR>ומעלה  על־בבל<BR>קהל־גוים  גדלים<BR>מארץ  צפון  וערכו<BR>לה  משם  תלכד  חציו<BR>כגבור  משכיל  לא<BR>ישוב  ריקם׃
והיתה  כשדים  לשלל  <BR>כל־שלליה  ישבעו<BR>נאם־יהוה׃
כי  תשמחי  כי  תעלזי  <BR>שסי  נחלתי  כי<BR>תפושי  כעגלה  דשה<BR>ותצהלי  כאברים׃
בושה  אמכם  מאד  <BR>חפרה  יולדתכם  הנה<BR>אחרית  גוים  מדבר<BR>ציה  וערבה׃
מקצף  יהוה  לא  תשב  <BR>והיתה  שממה  כלה  כל<BR>עבר  על־בבל  ישם<BR>וישרק  על־<BR>כל־מכותיה׃
ערכו  על־בבל  סביב  <BR>כל־דרכי  קשת  ידו<BR>אליה  אל־תחמלו<BR>אל־חץ  כי  ליהוה<BR>חטאה׃
הריעו  עליה  סביב  <BR>נתנה  ידה  נפלו<BR>אשויתיה  נהרסו<BR>חומותיה  כי  נקמת<BR>יהוה  היא  הנקמו  בה<BR>כאשר  עשתה  עשו־לה׃
כרתו  זורע  מבבל  <BR>ותפש  מגל  בעת  קציר<BR>מפני  חרב  היונה<BR>איש  אל־עמו  יפנו<BR>ואיש  לארצו  ינסו׃
שה  פזורה  ישראל  <BR>אריות  הדיחו<BR>הראשון  אכלו  מלך<BR>אשור  וזה  האחרון<BR>עצמו  נבוכדראצר<BR>מלך  בבל׃
לכן  כה־אמר  יהוה  <BR>צבאות  אלהי  ישראל<BR>הנני  פקד  אל־מלך<BR>בבל  ואל־  ארצו<BR>כאשר  פקדתי  אל־מלך<BR>אשור׃
ושבבתי  את־ישראל  <BR>אל־נוהו  ורעה<BR>הכרמל  והבשן  ובהר<BR>אפרים  והגלעד  תשבע<BR>נפשו׃
בימים  ההם  ובעת  <BR>ההיא  נאם־יהוה<BR>יבקש  את־עון  ישראל<BR>ואיננו  ואת־  חטאת<BR>יהודה  ולא  תמצאינה<BR>כי  אסלח  לאשר<BR>אשאיר׃
על־הארץ  מרתים  עלה  <BR>עליה  ואל־יושבי<BR>פקוד  חרב  והחרם<BR>אחריהם  נאם־  יהוה<BR>ועשה  ככל  אשר<BR>צויתיך׃
קול  מלחמה  בארץ  <BR>ושבר  גדול׃
איך  נגדע  וישבר  <BR>פטיש  כל־הארץ  איך<BR>היתה  לשמה  בבל<BR>בגוים׃
יקשתי  לך  <BR>וגם־נלכדת  בבל  ואת<BR>לא  ידעת  נמצאת<BR>וגם־נתפשת  כי<BR>ביהוה  התגרית׃
פתח  יהוה  את־אוצרו  <BR>ויוצא  את־כלי  זעמו<BR>כי־מלאכה  היא<BR>לאדני  יהוה  צבאות<BR>בארץ  כשדים׃
באו־לה  מקץ  פתחו  <BR>מאבסיה  סלוה<BR>כמו־ערמים<BR>והחרימוה<BR>אל־תהי־לה  שארית׃
חרבו  כל־פריה  ירדו  <BR>לטבח  הוי  עליהם<BR>כי־בא  יומם  עת<BR>פקדתם׃
קול  נסים  ופלטים  <BR>מארץ  בבל  להגיד<BR>בציון  את־נקמת<BR>יהוה  אלהינו  נקמת<BR>היכלו׃
השמיעו  אל־בבל  <BR>רבים  כל־דרכי  קשת<BR>חנו  עליה  סביב<BR>אל־יהי־  פליטה<BR>שלמו־לה  כפעלה  ככל<BR>אשר  עשתה  עשו־לה<BR>כי  אל־יהוה  זדה<BR>אל־קדוש  ישראל׃
לכן  יפלו  בחוריה  <BR>ברחבתיה  וכל־אנשי<BR>מלחמתה  ידמו  ביום<BR>ההוא  נאם־  יהוה׃
הנני  אליך  זדון  <BR>נאם־אדני  יהוה<BR>צבאות  כי  בא  יומך<BR>עת  פקדתיך׃
וכשל  זדון  ונפל  <BR>ואין  לו  מקים<BR>והצתי  אש  בעריו<BR>ואכלה  כל־סביבתיו׃
כה  אמר  יהוה  צבאות  <BR>עשוקים  בני־ישראל<BR>ובני־יהודה  יחדו<BR>וכל־שביהם  החזיקו<BR>בם  מאנו  שלחם׃
גאלם  חזק  יהוה  <BR>צבאות  שמו  ריב<BR>יריב  את־ריבם  למען<BR>הרגיע  את־הארץ<BR>והרגיז  לישבי  בבל׃
חרב  על־כשדים  <BR>נאם־יהוה  ואל־ישבי<BR>בבל  ואל־שריה<BR>ואל־חכמיה׃
חרב  אל־הבדים  <BR>ונאלו  חרב<BR>אל־גבוריה  וחתו׃
חרב  אל־סוסיו  <BR>ואל־רכבו<BR>ואל־כל־הערב  אשר<BR>בתוכה  והיו  לנשים<BR>חרב  אל־אוצרתיה<BR>ובזזו׃
חרב  אל־מימיה  <BR>ויבשו  כי  ארץ<BR>פסלים  היא  ובאימים<BR>יתהללו׃
לכן  ישבו  ציים  <BR>את־איים  וישבו  בה<BR>בנות  יענה  ולא־תשב<BR>עוד  לנצח  ולא<BR>תשכון  עד־דור<BR>ודור׃
כמהפכת  אלהים  <BR>את־סדם  ואת־עמרה<BR>ואת־שכניה<BR>נאם־יהוה  לא־ישב<BR>שם  איש  ולא־יגור<BR>בה  בן־אדם׃
הנה  עם  בא  מצפון  <BR>וגוי  גדול  ומלכים<BR>רבים  יערו<BR>מירכתי־ארץ׃
קשת  וכידן  יחזיקו  <BR>אכזרי  המה  ולא<BR>ירחמו  קולם  כים<BR>יהמה  ועל־סוסים<BR>ירכבו  ערוך  כאיש<BR>למלחמה  עליך<BR>בת־בבל׃
שמע  מלך־בבל  <BR>את־שמעם  ורפו  ידיו<BR>צרה  החזיקתהו  חיל<BR>כיולדה׃
הנה  כאריה  יעלה  <BR>מגאון  הירדן<BR>אל־נוה  איתן<BR>כי־ארגעה  ארוצם<BR>מעליה  ומי  בחור<BR>אליה  אפקד  כי  מי<BR>כמוני  ומי  יועדני<BR>ומי־זה  רעה  אשר<BR>יעמד  לפני׃
לכן  שמעו  עצת־יהוה  <BR>אשר  יעץ  אל־בבל<BR>ומחשבותיו  אשר  חשב<BR>אל־ארץ  כשדים<BR>אם־לא  יסחבום<BR>צעירי  הצאן  אם־לא<BR>ישים  עליהם  נוה׃
מקול  נתפשה  בבל  <BR>נרעשה  הארץ  וזעקה<BR>בגוים  נשמע׃
