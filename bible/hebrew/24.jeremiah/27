בראשית  ממלכת  <BR>יהויקם  בן־יאושיהו<BR>מלך  יהודה  היה<BR>הדבר  הזה  אל־<BR>ירמיה  מאת  יהוה<BR>לאמר׃
כה־אמר  יהוה  אלי  <BR>עשה  לך  מוסרות<BR>ומטות  ונתתם<BR>על־צוארך׃
ושלחתם  אל־מלך  <BR>אדום  ואל־מלך  מואב<BR>ואל־מלך  בני  עמון<BR>ואל־מלך  צר<BR>ואל־מלך  צידון  ביד<BR>מלאכים  הבאים<BR>ירושלם  אל־צדקיהו<BR>מלך  יהודה׃
וצוית  אתם  <BR>אל־אדניהם  לאמר<BR>כה־אמר  יהוה  צבאות<BR>אלהי  ישראל  כה<BR>תאמרו  אל־אדניכם׃
אנכי  עשיתי  <BR>את־הארץ  את־האדם<BR>ואת־הבהמה  אשר<BR>על־פני  הארץ  בכחי<BR>הגדול  ובזרועי<BR>הנטויה  ונתתיה<BR>לאשר  ישר  בעיני׃
ועתה  אנכי  נתתי  <BR>את־כל־הארצות  האלה<BR>ביד  נבוכדנאצר<BR>מלך־בבל  עבדי  וגם<BR>את־חית  השדה  נתתי<BR>לו  לעבדו׃
ועבדו  אתו  <BR>כל־הגוים  ואת־בנו<BR>ואת־בן־בנו  עד<BR>בא־עת  ארצו  גם־הוא<BR>ועבדו  בו  גוים<BR>רבים  ומלכים<BR>גדלים׃
והיה  הגוי  והממלכה  <BR>אשר  לא־יעבדו  אתו<BR>את־נבוכדנאצר<BR>מלך־בבל  ואת  אשר<BR>לא־יתן  את־צוארו<BR>בעל  מלך  בבל  בחרב<BR>וברעב  ובדבר  אפקד<BR>על־הגוי  ההוא<BR>נאם־יהוה  עד־תמי<BR>אתם  בידו׃
ואתם  אל־תשמעו  <BR>אל־נביאיכם<BR>ואל־קסמיכם  ואל<BR>חלמתיכם<BR>ואל־ענניכם<BR>ואל־כשפיכם  אשר־הם<BR>אמרים  אליכם  לאמר<BR>לא  תעבדו  את־מלך<BR>בבל׃
כי  שקר  הם  נבאים  <BR>לכם  למען  הרחיק<BR>אתכם  מעל  אדמתכם<BR>והדחתי  אתכם<BR>ואבדתם׃
והגוי  אשר  יביא  <BR>את־צוארו  בעל<BR>מלך־בבל  ועבדו<BR>והנחתיו  על־אדמתו<BR>נאם־יהוה  ועבדה<BR>וישב  בה׃
ואל־צדקיה  <BR>מלך־יהודה  דברתי<BR>ככל־הדברים  האלה<BR>לאמר  הביאו  את־<BR>צואריכם  בעל<BR>מלך־בבל  ועבדו  אתו<BR>ועמו  וחיו׃
למה  תמותו  אתה  <BR>ועמך  בחרב  ברעב<BR>ובדבר  כאשר  דבר<BR>יהוה  אל־הגוי  אשר<BR>לא־יעבד  את־מלך<BR>בבל׃
ואל־תשמעו  אל־דברי  <BR>הנבאים  האמרים<BR>אליכם  לאמר  לא<BR>תעבדו  את־מלך  בבל<BR>כי  שקר  הם  נבאים<BR>לכם׃
כי  לא  שלחתים  <BR>נאם־יהוה  והם<BR>נבאים  בשמי  לשקר<BR>למען  הדיחי  אתכם<BR>ואבדתם  אתם<BR>והנבאים  הנבאים<BR>לכם׃
ואל־הכהנים  <BR>ואל־כל־העם  הזה<BR>דברתי  לאמר  כה  אמר<BR>יהוה  אל־תשמעו  אל־<BR>דברי  נביאיכם<BR>הנבאים  לכם  לאמר<BR>הנה  כלי  בית־יהוה<BR>מושבים  מבבלה  עתה<BR>מהרה  כי  שקר  המה<BR>נבאים  לכם׃
אל־תשמעו  אליהם  <BR>עבדו  את־מלך־בבל<BR>וחיו  למה  תהיה<BR>העיר  הזאת  חרבה׃
ואם־נבאים  הם  <BR>ואם־יש  דבר־יהוה<BR>אתם  יפגעו־נא<BR>ביהוה  צבאות<BR>לבלתי־  באו  הכלים<BR>הנותרים  בבית־יהוה<BR>ובית  מלך  יהודה<BR>ובירושלם  בבלה׃
כי  כה  אמר  יהוה  <BR>צבאות  אל־העמדים<BR>ועל־הים<BR>ועל־המכנות  ועל<BR>יתר  הכלים  הנותרים<BR>בעיר  הזאת׃
אשר  לא־לקחם  <BR>נבוכדנאצר  מלך  בבל<BR>בגלותו  את־יכוניה<BR>בן־יהויקים<BR>מלך־יהודה  מירושלם<BR>בבלה  ואת  כל־חרי<BR>יהודה  וירושלם׃
כי  כה  אמר  יהוה  <BR>צבאות  אלהי  ישראל<BR>על־הכלים  הנותרים<BR>בית  יהוה  ובית<BR>מלך־יהודה<BR>וירושלם׃
בבלה  יובאו  ושמה  <BR>יהיו  עד  יום  פקדי<BR>אתם  נאם־יהוה<BR>והעליתים  והשיבתים<BR>אל־המקום  הזה׃
