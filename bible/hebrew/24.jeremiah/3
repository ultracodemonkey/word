לאמר  הן  ישלח  איש  <BR>את־אשתו  והלכה<BR>מאתו  והיתה<BR>לאיש־אחר  הישוב<BR>אליה  עוד  הלוא<BR>חנוף  תחנף  הארץ<BR>ההיא  ואת  זנית<BR>רעים  רבים  ושוב<BR>אלי  נאם־  יהוה׃
שאי־עיניך  על־שפים  <BR>וראי  איפה  לא  שגלת<BR>על־דרכים  ישבת  להם<BR>כערבי  במדבר<BR>ותחניפי  ארץ<BR>בזנותיך  וברעתך׃
וימנעו  רבבים  <BR>ומלקוש  לוא  היה<BR>ומצח  אשה  זונה  היה<BR>לך  מאנת  הכלם׃
הלוא  מעתה  קראתי  <BR>לי  אבי  אלוף  נערי<BR>אתה׃
הינטר  לעולם  <BR>אם־ישמר  לנצח  הנה<BR>דברתי  ותעשי  הרעות<BR>ותוכל׃
ויאמר  יהוה  אלי  <BR>בימי  יאשיהו  המלך<BR>הראית  אשר  עשתה<BR>משבה  ישראל  הלכה<BR>היא  על־כל־הר  גבה<BR>ואל־תחת  כל־עץ<BR>רענן  ותזני־שם׃
ואמר  אחרי  עשותה  <BR>את־כל־אלה  אלי<BR>תשוב  ולא־שבה<BR>ותראה  בגודה  אחותה<BR>יהודה׃
וארא  כי  <BR>על־כל־אדות  אשר<BR>נאפה  משבה  ישראל<BR>שלחתיה  ואתן<BR>את־ספר  כריתתיה<BR>אליה  ולא  יראה<BR>בגדה  יהודה  אחותה<BR>ותלך  ותזן  גם־היא׃
והיה  מקל  זנותה  <BR>ותחנף  את־הארץ<BR>ותנאף  את־האבן<BR>ואת־העץ׃
וגם־בכל־זאת  <BR>לא־שבה  אלי  בגודה<BR>אחותה  יהודה<BR>בכל־לבה  כי<BR>אם־בשקר  נאם־יהוה׃
ויאמר  יהוה  אלי  <BR>צדקה  נפשה  משבה<BR>ישראל  מבגדה<BR>יהודה׃
הלך  וקראת  <BR>את־הדברים  האלה<BR>צפונה  ואמרת  שובה<BR>משבה  ישראל  נאם־<BR>יהוה  לוא־אפיל  פני<BR>בכם  כי־חסיד  אני<BR>נאם־יהוה  לא  אטור<BR>לעולם׃
אך  דעי  עונך  כי  <BR>ביהוה  אלהיך  פשעת<BR>ותפזרי  את־דרכיך<BR>לזרים  תחת  כל־  עץ<BR>רענן  ובקולי<BR>לא־שמעתם<BR>נאם־יהוה׃
שובו  בנים  שובבים  <BR>נאם־יהוה  כי  אנכי<BR>בעלתי  בכם  ולקחתי<BR>אתכם  אחד  מעיר<BR>ושנים  ממשפחה<BR>והבאתי  אתכם  ציון׃
ונתתי  לכם  רעים  <BR>כלבי  ורעו  אתכם<BR>דעה  והשכיל׃
והיה  כי  תרבו  <BR>ופריתם  בארץ  בימים<BR>ההמה  נאם־יהוה<BR>לא־יאמרו  עוד  ארון<BR>ברית־יהוה  ולא<BR>יעלה  על־לב  ולא<BR>יזכרו־בו  ולא<BR>יפקדו  ולא  יעשה<BR>עוד׃
בעת  ההיא  יקראו  <BR>לירושלם  כסא  יהוה<BR>ונקוו  אליה<BR>כל־הגוים  לשם  יהוה<BR>לירושלם  ולא־ילכו<BR>עוד  אחרי  שררות<BR>לבם  הרע׃
בימים  ההמה  ילכו  <BR>בית־יהודה  על־בית<BR>ישראל  ויבאו  יחדו<BR>מארץ  צפון  על־הארץ<BR>אשר  הנחלתי<BR>את־אבותיכם׃
ואנכי  אמרתי  איך  <BR>אשיתך  בבנים<BR>ואתן־לך  ארץ  חמדה<BR>נחלת  צבי  צבאות<BR>גוים  ואמר  אבי<BR>תקראו־לי  ומאחרי<BR>לא  תשובו׃
אכן  בגדה  אשה  מרעה  <BR>כן  בגדתם  בי  בית<BR>ישראל  נאם־יהוה׃
קול  על־שפיים  נשמע  <BR>בכי  תחנוני  בני<BR>ישראל  כי  העוו<BR>את־דרכם  שכחו<BR>את־יהוה  אלהיהם׃
שובו  בנים  שובבים  <BR>ארפה  משובתיכם<BR>הננו  אתנו  לך  כי<BR>אתה  יהוה  אלהינו׃
אכן  לשקר  מגבעות  <BR>המון  הרים  אכן<BR>ביהוה  אלהינו<BR>תשועת  ישראל׃
והבשת  אכלה  <BR>את־יגיע  אבותינו<BR>מנעורינו  את־צאנם<BR>ואת־בקרם  את־<BR>בניהם<BR>ואת־בנותיהם׃
נשכבה  בבשתנו  <BR>ותכסנו  כלמתנו  כי<BR>ליהוה  אלהינו<BR>חטאנו  אנחנו<BR>ואבותינו  מנעורינו<BR>ועד־היום  הזה  ולא<BR>שמענו  בקול  יהוה<BR>אלהינו׃
