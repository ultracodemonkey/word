שוטטו  בחוצות  <BR>ירושלם  וראו־נא<BR>ודעו  ובקשו<BR>ברחובותיה<BR>אם־תמצאו  איש<BR>אם־יש  עשה  משפט<BR>מבקש  אמונה  ואסלח<BR>לה׃
ואם  חי־יהוה  יאמרו  <BR>לכן  לשקר  ישבעו׃
יהוה  עיניך  הלוא  <BR>לאמונה  הכיתה  אתם<BR>ולא־חלו  כליתם<BR>מאנו  קחת  מוסר<BR>חזקו  פניהם  מסלע<BR>מאנו  לשוב׃
ואני  אמרתי  <BR>אך־דלים  הם  נואלו<BR>כי  לא  ידעו  דרך<BR>יהוה  משפט  אלהיהם׃
אלכה־לי  אל־הגדלים  <BR>ואדברה  אותם  כי<BR>המה  ידעו  דרך  יהוה<BR>משפט  אלהיהם  אך<BR>המה  יחדו  שברו  על<BR>נתקו  מוסרות׃
על־כן  הכם  אריה  <BR>מיער  זאב  ערבות<BR>ישדדם  נמר  שקד<BR>על־עריהם  כל־היוצא<BR>מהנה  יטרף  כי  רבו<BR>פשעיהם  עצמו<BR>משבותיהם׃
אי  לזאת  אסלוח־לך  <BR>בניך  עזבוני<BR>וישבעו  בלא  אלהים<BR>ואשבע  אותם  וינאפו<BR>ובית  זונה  יתגדדו׃
סוסים  מיזנים  <BR>משכים  היו  איש<BR>אל־אשת  רעהו<BR>יצהלו׃
העל־אלה  לוא־אפקד  <BR>נאם־יהוה  ואם  בגוי<BR>אשר־כזה  לא  תתנקם<BR>נפשי׃
עלו  בשרותיה  ושחתו  <BR>וכלה  אל־תעשו<BR>הסירו  נטישותיה  כי<BR>לוא  ליהוה  המה׃
כי  בגוד  בגדו  בי  <BR>בית  ישראל  ובית<BR>יהודה  נאם־יהוה׃
כחשו  ביהוה  ויאמרו  <BR>לא־הוא  ולא־תבוא<BR>עלינו  רעה  וחרב<BR>ורעב  לוא  נראה׃
והנביאים  יהיו  <BR>לרוח  והדבר  אין<BR>בהם  כה  יעשה  להם׃
לכן  כה־אמר  יהוה  <BR>אלהי  צבאות  יען<BR>דברכם  את־הדבר  הזה<BR>הנני  נתן  דברי<BR>בפיך  לאש  והעם  הזה<BR>עצים  ואכלתם׃
הנני  מביא  עליכם  <BR>גוי  ממרחק  בית<BR>ישראל  נאם־יהוה<BR>גוי  איתן  הוא  גוי<BR>מעולם  הוא  גוי<BR>לא־תדע  לשנו  ולא<BR>תשמע  מה־ידבר׃
אשפתו  כקבר  פתוח  <BR>כלם  גבורים׃
ואכל  קצירך  ולחמך  <BR>יאכלו  בניך<BR>ובנותיך  יאכל  צאנך<BR>ובקרך  יאכל  גפנך<BR>ותאנתך  ירשש  ערי<BR>מבצריך  אשר  אתה<BR>בוטח  בהנה  בחרב׃
וגם  בימים  ההמה  <BR>נאם־יהוה  לא־אעשה<BR>אתכם  כלה׃
והיה  כי  תאמרו  תחת  <BR>מה  עשה  יהוה<BR>אלהינו  לנו<BR>את־כל־אלה  ואמרת<BR>אליהם  כאשר  עזבתם<BR>אותי  ותעבדו  אלהי<BR>נכר  בארצכם  כן<BR>תעבדו  זרים  בארץ<BR>לא  לכם׃
הגידו  זאת  בבית  <BR>יעקב  והשמיעוה<BR>ביהודה  לאמר׃
שמעו־נא  זאת  עם  <BR>סכל  ואין  לב  עינים<BR>להם  ולא  יראו<BR>אזנים  להם  ולא<BR>ישמעו׃
האותי  לא־תיראו  <BR>נאם־יהוה  אם  מפני<BR>לא  תחילו  אשר־שמתי<BR>חול  גבול  לים<BR>חק־עולם  ולא<BR>יעברנהו  ויתגעשו<BR>ולא  יוכלו  והמו<BR>גליו  ולא  יעברנהו׃
ולעם  הזה  היה  לב  <BR>סורר  ומורה  סרו<BR>וילכו׃
ולא־אמרו  בלבבם  <BR>נירא  נא  את־יהוה<BR>אלהינו  הנתן  גשם<BR>וירה  ומלקוש  בעתו<BR>שבעות  חקות  קציר<BR>ישמר־לנו׃
עונותיכם  הטו־אלה  <BR>וחטאותיכם  מנעו<BR>הטוב  מכם׃
כי־נמצאו  בעמי  <BR>רשעים  ישור  כשך<BR>יקושים  הציבו<BR>משחית  אנשים<BR>ילכדו׃
ככלוב  מלא  עוף  כן  <BR>בתיהם  מלאים  מרמה<BR>על־כן  גדלו<BR>ויעשירו׃
שמנו  עשתו  גם  עברו  <BR>דברי־רע  דין<BR>לא־דנו  דין  יתום<BR>ויצליחו  ומשפט<BR>אביונים  לא  שפטו׃
העל־אלה  לא־אפקד  <BR>נאם־יהוה  אם  בגוי<BR>אשר־כזה  לא  תתנקם<BR>נפשי׃
שמה  ושערורה  נהיתה  <BR>בארץ׃
הנביאים  נבאו־בשקר  <BR>והכהנים  ירדו<BR>על־ידיהם  ועמי<BR>אהבו  כן  ומה־  תעשו<BR>לאחריתה׃
