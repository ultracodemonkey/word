מי־יתן  ראשי  מים  <BR>ועיני  מקור  דמעה<BR>ואבכה  יומם  ולילה<BR>את  חללי  בת־  עמי׃
מי־יתנני  במדבר  <BR>מלון  ארחים  ואעזבה<BR>את־עמי  ואלכה  מאתם<BR>כי  כלם  מנאפים<BR>עצרת  בגדים׃
וידרכו  את־לשונם  <BR>קשתם  שקר  ולא<BR>לאמונה  גברו  בארץ<BR>כי  מרעה  אל־רעה<BR>יצאו  ואתי  לא־ידעו<BR>נאם־יהוה׃
איש  מרעהו  השמרו  <BR>ועל־כל־אח<BR>אל־תבטחו  כי  כל־אח<BR>עקוב  יעקב  וכל־רע<BR>רכיל  יהלך׃
ואיש  ברעהו  יהתלו  <BR>ואמת  לא  ידברו<BR>למדו  לשונם<BR>דבר־שקר  העוה<BR>נלאו׃
שבתך  בתוך  מרמה  <BR>במרמה  מאנו<BR>דעת־אותי<BR>נאם־יהוה׃
לכן  כה  אמר  יהוה  <BR>צבאות  הנני  צורפם<BR>ובחנתים  כי־איך<BR>אעשה  מפני  בת־<BR>עמי׃
חץ  שוחט  לשונם  <BR>מרמה  דבר  בפיו<BR>שלום  את־רעהו  ידבר<BR>ובקרבו  ישים  ארבו׃
העל־אלה  <BR>לא־אפקד־בם<BR>נאם־יהוה  אם  בגוי<BR>אשר־כזה  לא  תתנקם<BR>נפשי׃
על־ההרים  אשא  בכי  <BR>ונהי  ועל־נאות<BR>מדבר  קינה  כי  נצתו<BR>מבלי־איש  עבר  ולא<BR>שמעו  קול  מקנה<BR>מעוף  השמים<BR>ועד־בהמה  נדדו<BR>הלכו׃
ונתתי  את־ירושלם  <BR>לגלים  מעון  תנים<BR>ואת־ערי  יהודה  אתן<BR>שממה  מבלי  יושב׃
מי־האיש  החכם  ויבן  <BR>את־זאת  ואשר  דבר<BR>פי־יהוה  אליו<BR>ויגדה  על־מה  אבדה<BR>הארץ  נצתה  כמדבר<BR>מבלי  עבר׃
ויאמר  יהוה  <BR>על־עזבם  את־תורתי<BR>אשר  נתתי  לפניהם<BR>ולא־שמעו  בקולי<BR>ולא־הלכו  בה׃
וילכו  אחרי  שררות  <BR>לבם  ואחרי  הבעלים<BR>אשר  למדום  אבותם׃
לכן  כה־אמר  יהוה  <BR>צבאות  אלהי  ישראל<BR>הנני  מאכילם<BR>את־העם  הזה  לענה<BR>והשקיתים  מי־ראש׃
והפצותים  בגוים  <BR>אשר  לא  ידעו  המה<BR>ואבותם  ושלחתי<BR>אחריהם  את־החרב  עד<BR>כלותי  אותם׃
כה  אמר  יהוה  צבאות  <BR>התבוננו  וקראו<BR>למקוננות  ותבואינה<BR>ואל־החכמות  שלחו<BR>ותבואנה׃
ותמהרנה  ותשנה  <BR>עלינו  נהי  ותרדנה<BR>עינינו  דמעה<BR>ועפעפינו  יזלו־<BR>מים׃
כי  קול  נהי  נשמע  <BR>מציון  איך  שדדנו<BR>בשנו  מאד  כי־עזבנו<BR>ארץ  כי  השליכו<BR>משכנותינו׃
כי־שמענה  נשים  <BR>דבר־יהוה  ותקח<BR>אזנכם  דבר־פיו<BR>ולמדנה  בנותיכם<BR>נהי  ואשה  רעותה<BR>קינה׃
כי־עלה  מות  <BR>בחלונינו  בא<BR>בארמנותינו  להכרית<BR>עולל  מחוץ  בחורים<BR>מרחבות׃
דבר  כה  נאם־יהוה  <BR>ונפלה  נבלת  האדם<BR>כדמן  על־פני  השדה<BR>וכעמיר  מאחרי  הקצר<BR>ואין  מאסף׃
כה  אמר  יהוה  <BR>אל־יתהלל  חכם<BR>בחכמתו  ואל־יתהלל<BR>הגבור  בגבורתו  אל־<BR>יתהלל  עשיר  בעשרו׃
כי  אם־בזאת  יתהלל  <BR>המתהלל  השכל  וידע<BR>אותי  כי  אני  יהוה<BR>עשה  חסד  משפט<BR>וצדקה  בארץ<BR>כי־באלה  חפצתי<BR>נאם־יהוה׃
הנה  ימים  באים  <BR>נאם־יהוה  ופקדתי<BR>על־כל־מול  בערלה׃
על־מצרים  <BR>ועל־יהודה<BR>ועל־אדום  ועל־בני<BR>עמון  ועל־מואב  ועל<BR>כל־  קצוצי  פאה<BR>הישבים  במדבר  כי<BR>כל־הגוים  ערלים<BR>וכל־בית  ישראל<BR>ערלי־לב׃
