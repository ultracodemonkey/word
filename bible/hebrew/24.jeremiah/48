למואב  כה־אמר  יהוה  <BR>צבאות  אלהי  ישראל<BR>הוי  אל־נבו  כי<BR>שדדה  הבישה  נלכדה<BR>קריתים  הבישה<BR>המשגב  וחתה׃
אין  עוד  תהלת  מואב  <BR>בחשבון  חשבו  עליה<BR>רעה  לכו  ונכריתנה<BR>מגוי  גם־  מדמן<BR>תדמי  אחריך  תלך<BR>חרב׃
קול  צעקה  מחרונים  <BR>שד  ושבר  גדול׃
נשברה  מואב  השמיעו  <BR>זעקה  צעוריה׃
כי  מעלה  הלחות  <BR>בבכי  יעלה־בכי  כי<BR>במורד  חורנים  צרי<BR>צעקת־שבר  שמעו׃
נסו  מלטו  נפשכם  <BR>ותהיינה  כערוער<BR>במדבר׃
כי  יען  בטחך  <BR>במעשיך  ובאוצרותיך<BR>גם־את  תלכדי  ויצא<BR>כמיש  בגולה  כהניו<BR>ושריו  יחד׃
ויבא  שדד  <BR>אל־כל־עיר  ועיר  לא<BR>תמלט  ואבד  העמק<BR>ונשמד  המישר  אשר<BR>אמר  יהוה׃
תנו־ציץ  למואב  כי  <BR>נצא  תצא  ועריה<BR>לשמה  תהיינה  מאין<BR>יושב  בהן׃
ארור  עשה  מלאכת  <BR>יהוה  רמיה  וארור<BR>מנע  חרבו  מדם׃
שאנן  מואב  מנעוריו  <BR>ושקט  הוא  אל־שמריו<BR>ולא־הורק  מכלי<BR>אל־כלי  ובגולה  לא<BR>הלך  על־כן  עמד<BR>טעמו  בו  וריחו  לא<BR>נמר׃
לכן  הנה־ימים  באים  <BR>נאם־יהוה<BR>ושלחתי־לו  צעים<BR>וצעהו  וכליו  יריקו<BR>ונבליהם  ינפצו׃
ובש  מואב  מכמוש  <BR>כאשר־בשו  בית<BR>ישראל  מבית  אל<BR>מבטחם׃
איך  תאמרו  גבורים  <BR>אנחנו  ואנשי־חיל<BR>למלחמה׃
שדד  מואב  ועריה  <BR>עלה  ומבחר  בחוריו<BR>ירדו  לטבח<BR>נאם־המלך  יהוה<BR>צבאות  שמו׃
קרוב  איד־מואב  <BR>לבוא  ורעתו  מהרה<BR>מאד׃
נדו  לו  כל־סביביו  <BR>וכל  ידעי  שמו  אמרו<BR>איכה  נשבר  מטה־עז<BR>מקל  תפארה׃
רדי  מכבוד  ישבי  <BR>בצמא  ישבת<BR>בת־דיבון  כי־שדד<BR>מואב  עלה  בך  שחת<BR>מבצריך׃
אל־דרך  עמדי  וצפי  <BR>יושבת  ערוער<BR>שאלי־נס  ונמלטה<BR>אמרי  מה־נהיתה׃
הביש  מואב  כי־חתה  <BR>הילילי  וזעקי<BR>הגידו  בארנון  כי<BR>שדד  מואב׃
ומשפט  בא  אל־ארץ  <BR>המישר  אל־חלון<BR>ואל־יהצה<BR>ועל־מופעת׃
ועל־דיבון  ועל־נבו  <BR>ועל־בית  דבלתים׃
ועל  קריתים  <BR>ועל־בית  גמול<BR>ועל־בית  מעון׃
ועל־קריות  <BR>ועל־בצרה  ועל<BR>כל־ערי  ארץ  מואב<BR>הרחקות  והקרבות׃
נגדעה  קרן  מואב  <BR>וזרעו  נשברה  נאם<BR>יהוה׃
השכירהו  כי  <BR>על־יהוה  הגדיל<BR>וספק  מואב  בקיאו<BR>והיה  לשחק  גם־הוא׃
ואם  לוא  השחק  היה  <BR>לך  ישראל<BR>אם־בגנבים  נמצאה<BR>כי־מדי  דבריך  בו<BR>תתנודד׃
עזבו  ערים  ושכנו  <BR>בסלע  ישבי  מואב<BR>והיו  כיונה  תקנן<BR>בעברי  פי־פחת׃
שמענו  גאון־מואב  <BR>גאה  מאד  גבהו<BR>וגאונו  וגאותו  ורם<BR>לבו׃
אני  ידעתי  <BR>נאם־יהוה  עברתו<BR>ולא־כן  בדיו  לא־כן<BR>עשו׃
על־כן  על־מואב  <BR>איליל  ולמואב  כלה<BR>אזעק  אל־אנשי<BR>קיר־חרש  יהגה׃
מבכי  יעזר  אבכה־לך  <BR>הגפן  שבמה  נטישתיך<BR>עברו  ים  עד  ים<BR>יעזר  נגעו  על־קיצך<BR>ועל־בצירך  שדד<BR>נפל׃
ונאספה  שמחה  וגיל  <BR>מכרמל  ומארץ  מואב<BR>ויין  מיקבים  השבתי<BR>לא־ידרך  הידד  הידד<BR>לא  הידד׃
מזעקת  חשבון  <BR>עד־אלעלה  עד־יהץ<BR>נתנו  קולם  מצער<BR>עד־חרנים  עגלת<BR>שלשיה  כי  גם־מי<BR>נמרים  למשמות<BR>יהיו׃
והשבתי  למואב  <BR>נאם־יהוה  מעלה  במה<BR>ומקטיר  לאלהיו׃
על־כן  לבי  למואב  <BR>כחללים  יהמה  ולבי<BR>אל־אנשי  קיר־חרש<BR>כחלילים  יהמה<BR>על־כן  יתרת  עשה<BR>אבדו׃
כי  כל־ראש  קרחה  <BR>וכל־זקן  גרעה  על<BR>כל־ידים  גדדת<BR>ועל־מתנים  שק׃
על  כל־גגות  מואב  <BR>וברחבתיה  כלה  מספד<BR>כי־שברתי  את־מואב<BR>ככלי  אין־  חפץ  בו<BR>נאם־יהוה׃
איך  חתה  הילילו  <BR>איך  הפנה־ערף  מואב<BR>בוש  והיה  מואב<BR>לשחק  ולמחתה<BR>לכל־סביביו׃
כי־כה  אמר  יהוה  <BR>הנה  כנשר  ידאה<BR>ופרש  כנפיו<BR>אל־מואב׃
נלכדה  הקריות  <BR>והמצדות  נתפשה<BR>והיה  לב  גבורי<BR>מואב  ביום  ההוא<BR>כלב  אשה  מצרה׃
ונשמד  מואב  מעם  כי  <BR>על־יהוה  הגדיל׃
פחד  ופחת  ופח  עליך  <BR>יושב  מואב<BR>נאם־יהוה׃
הניס  מפני  הפחד  <BR>יפל  אל־הפחת  והעלה<BR>מן־הפחת  ילכד  בפח<BR>כי־אביא  אליה<BR>אל־מואב  שנת  פקדתם<BR>נאם־יהוה׃
בצל  חשבון  עמדו  <BR>מכח  נסים  כי־אש<BR>יצא  מחשבון  ולהבה<BR>מבין  סיחון  ותאכל<BR>פאת  מואב  וקדקד<BR>בני  שאון׃
אוי־לך  מואב  אבד  <BR>עם־כמוש  כי־לקחו<BR>בניך  בשבי  ובנתיך<BR>בשביה׃
ושבתי  שבות־מואב  <BR>באחרית  הימים<BR>נאם־יהוה  עד־הנה<BR>משפט  מואב׃
