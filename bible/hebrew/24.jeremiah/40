הדבר  אשר־היה  <BR>אל־ירמיהו  מאת<BR>יהוה  אחר  שלח  אתו<BR>נבוזראדן  רב־טבחים<BR>מן־הרמה  בקחתו  אתו<BR>והוא־אסור  באזקים<BR>בתוך  כל־גלות<BR>ירושלם  ויהודה<BR>המגלים  בבלה׃
ויקח  רב־טבחים  <BR>לירמיהו  ויאמר<BR>אליו  יהוה  אלהיך<BR>דבר  את־הרעה  הזאת<BR>אל־המקום  הזה׃
ויבא  ויעש  יהוה  <BR>כאשר  דבר  כי־חטאתם<BR>ליהוה  ולא־שמעתם<BR>בקולו  והיה  לכם<BR>דבר  הזה׃
ועתה  הנה  פתחתיך  <BR>היום  מן־האזקים<BR>אשר  על־ידך  אם־טוב<BR>בעיניך  לבוא  אתי<BR>בבל  בא  ואשים<BR>את־עיני  עליך<BR>ואם־רע  בעיניך<BR>לבוא־אתי  בבל  חדל<BR>ראה  כל־הארץ  לפניך<BR>אל־טוב  ואל־הישר<BR>בעיניך  ללכת  שמה<BR>לך׃
ועודנו  לא־ישוב  <BR>ושבה  אל־גדליה<BR>בן־אחיקם  בן־שפן<BR>אשר  הפקיד  מלך־<BR>בבל  בערי  יהודה<BR>ושב  אתו  בתוך  העם<BR>או  אל־כל־הישר<BR>בעיניך  ללכת  לך<BR>ויתן־לו  רב־טבחים<BR>ארחה  ומשאת<BR>וישלחהו׃
ויבא  ירמיהו  <BR>אל־גדליה  בן־אחיקם<BR>המצפתה  וישב  אתו<BR>בתוך  העם  הנשארים<BR>בארץ׃
וישמעו  כל־שרי  <BR>החילים  אשר  בשדה<BR>המה  ואנשיהם<BR>כי־הפקיד  מלך־בבל<BR>את־  גדליהו<BR>בן־אחיקם  בארץ  וכי<BR>הפקיד  אתו  אנשים<BR>ונשים  וטף  ומדלת<BR>הארץ  מאשר  לא־הגלו<BR>בבלה׃
ויבאו  אל־גדליה  <BR>המצפתה  וישמעאל<BR>בן־נתניהו  ויוחנן<BR>ויונתן  בני־קרח<BR>ושריה  בן־תנחמת<BR>ובני  עופי  הנטפתי<BR>ויזניהו  בן־המעכתי<BR>המה  ואנשיהם׃
וישבע  להם  גדליהו  <BR>בן־אחיקם  בן־שפן<BR>ולאנשיהם  לאמר<BR>אל־תיראו  מעבוד<BR>הכשדים  שבו  בארץ<BR>ועבדו  את־מלך  בבל<BR>וייטב  לכם׃
ואני  הנני  ישב  <BR>במצפה  לעמד  לפני<BR>הכשדים  אשר  יבאו<BR>אלינו  ואתם  אספו<BR>יין  וקיץ  ושמן<BR>ושמו  בכליכם  ושבו<BR>בעריכם  אשר־תפשתם׃
וגם  כל־היהודים  <BR>אשר־במואב<BR>ובבני־עמון  ובאדום<BR>ואשר  בכל־הארצות<BR>שמעו  כי־נתן<BR>מלך־בבל  שארית<BR>ליהודה  וכי  הפקיד<BR>עליהם  את־גדליהו<BR>בן־  אחיקם  בן־שפן׃
וישבו  כל־היהודים  <BR>מכל־המקמות  אשר<BR>נדחו־שם  ויבאו<BR>ארץ־יהודה  אל־<BR>גדליהו  המצפתה<BR>ויאספו  יין  וקיץ<BR>הרבה  מאד׃
ויוחנן  בן־קרח  <BR>וכל־שרי  החילים<BR>אשר  בשדה  באו<BR>אל־גדליהו  המצפתה׃
ויאמרו  אליו  הידע  <BR>תדע  כי  בעליס  מלך<BR>בני־עמון  שלח<BR>את־ישמעאל  בן־<BR>נתניה  להכתך  נפש<BR>ולא־האמין  להם<BR>גדליהו  בן־אחיקם׃
ויוחנן  בן־קרח  אמר  <BR>אל־גדליהו  בסתר<BR>במצפה  לאמר  אלכה<BR>נא  ואכה  את־<BR>ישמעאל  בן־נתניה<BR>ואיש  לא  ידע  למה<BR>יככה  נפש  ונפצו<BR>כל־יהודה  הנקבצים<BR>אליך  ואבדה  שארית<BR>יהודה׃
ויאמר  גדליהו  <BR>בן־אחיקם  אל־יוחנן<BR>בן־קרח  אל־תעש<BR>את־הדבר  הזה  כי־<BR>שקר  אתה  דבר<BR>אל־ישמעאל׃
