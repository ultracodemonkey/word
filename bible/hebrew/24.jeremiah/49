לבני  עמון  כה  אמר  <BR>יהוה  הבנים  אין<BR>לישראל  אם־יורש<BR>אין  לו  מדוע  ירש<BR>מלכם  את־גד  ועמו<BR>בעריו  ישב׃
לכן  הנה  ימים  באים  <BR>נאם־יהוה  והשמעתי<BR>אל־רבת  בני־עמון<BR>תרועת  מלחמה  והיתה<BR>לתל  שממה  ובנתיה<BR>באש  תצתנה  וירש<BR>ישראל  את־ירשיו<BR>אמר  יהוה׃
הילילי  חשבון  כי  <BR>שדדה־עי  צעקנה<BR>בנות  רבה  חגרנה<BR>שקים  ספדנה<BR>והתשוטטנה  בגדרות<BR>כי  מלכם  בגולה  ילך<BR>כהניו  ושריו<BR>יחדיו׃
מה־תתהללי  בעמקים  <BR>זב  עמקך  הבת<BR>השובבה  הבטחה<BR>באצרתיה  מי  יבוא<BR>אלי׃
הנני  מביא  עליך  <BR>פחד  נאם־אדני  יהוה<BR>צבאות  מכל־סביביך<BR>ונדחתם  איש  לפניו<BR>ואין  מקבץ  לנדד׃
ואחרי־כן  אשיב  <BR>את־שבות  בני־עמון<BR>נאם־יהוה׃
לאדום  כה  אמר  יהוה  <BR>צבאות  האין  עוד<BR>חכמה  בתימן  אבדה<BR>עצה  מבנים  נסרחה<BR>חכמתם׃
נסו  הפנו  העמיקו  <BR>לשבת  ישבי  דדן  כי<BR>איד  עשו  הבאתי<BR>עליו  עת  פקדתיו׃
אם־בצרים  באו  לך  <BR>לא  ישארו  עוללות<BR>אם־גנבים  בלילה<BR>השחיתו  דים׃
כי־אני  חשפתי  <BR>את־עשו  גליתי<BR>את־מסתריו  ונחבה<BR>לא  יוכל  שדד  זרעו<BR>ואחיו  ושכניו<BR>ואיננו׃
עזבה  יתמיך  אני  <BR>אחיה  ואלמנתיך  עלי<BR>תבטחו׃
כי־כה  אמר  יהוה  <BR>הנה  אשר־אין  משפטם<BR>לשתות  הכוס  שתו<BR>ישתו  ואתה  הוא  נקה<BR>תנקה  לא  תנקה  כי<BR>שתה  תשתה׃
כי  בי  נשבעתי  <BR>נאם־יהוה  כי־לשמה<BR>לחרפה  לחרב  ולקללה<BR>תהיה  בצרה<BR>וכל־עריה  תהיינה<BR>לחרבות  עולם׃
שמועה  שמעתי  מאת  <BR>יהוה  וציר  בגוים<BR>שלוח  התקבצו  ובאו<BR>עליה  וקומו<BR>למלחמה׃
כי־הנה  קטן  נתתיך  <BR>בגוים  בזוי  באדם׃
תפלצתך  השיא  אתך  <BR>זדון  לבך  שכני<BR>בחגוי  הסלע  תפשי<BR>מרום  גבעה  כי־<BR>תגביה  כנשר  קנך<BR>משם  אורידך<BR>נאם־יהוה׃
והיתה  אדום  לשמה  <BR>כל  עבר  עליה  ישם<BR>וישרק<BR>על־כל־מכותה׃
כמהפכת  סדם  ועמרה  <BR>ושכניה  אמר  יהוה<BR>לא־ישב  שם  איש<BR>ולא־יגור  בה<BR>בן־אדם׃
הנה  כאריה  יעלה  <BR>מגאון  הירדן<BR>אל־נוה  איתן<BR>כי־ארגיעה  אריצנו<BR>מעליה  ומי  בחור<BR>אליה  אפקד  כי  מי<BR>כמוני  ומי  יעידני<BR>ומי־זה  רעה  אשר<BR>יעמד  לפני׃
לכן  שמעו  עצת־יהוה  <BR>אשר  יעץ  אל־אדום<BR>ומחשבותיו  אשר  חשב<BR>אל־ישבי  תימן<BR>אם־לא  יסחבום<BR>צעירי  הצאן  אם־לא<BR>ישים  עליהם  נוהם׃
מקול  נפלם  רעשה  <BR>הארץ  צעקה  בים־סוף<BR>נשמע  קולה׃
הנה  כנשר  יעלה  <BR>וידאה  ויפרש  כנפיו<BR>על־בצרה  והיה  לב<BR>גבורי  אדום  ביום<BR>ההוא  כלב  אשה<BR>מצרה׃
לדמשק  בושה  חמת  <BR>וארפד  כי־שמעה  רעה<BR>שמעו  נמגו  בים<BR>דאגה  השקט  לא<BR>יוכל׃
רפתה  דמשק  הפנתה  <BR>לנוס  ורטט  החזיקה<BR>צרה  וחבלים  אחזתה<BR>כיולדה׃
איך  לא־עזבה  עיר  <BR>תהלה  קרית  משושי׃
לכן  יפלו  בחוריה  <BR>ברחבתיה  וכל־אנשי<BR>המלחמה  ידמו  ביום<BR>ההוא  נאם  יהוה<BR>צבאות׃
והצתי  אש  בחומת  <BR>דמשק  ואכלה  ארמנות<BR>בן־הדד׃
לקדר  ולממלכות  <BR>חצור  אשר  הכה<BR>נבוכדראצור<BR>מלך־בבל  כה  אמר<BR>יהוה  קומו  עלו<BR>אל־קדר  ושדדו<BR>את־בני־קדם׃
אהליהם  וצאנם  יקחו  <BR>יריעותיהם<BR>וכל־כליהם  וגמליהם<BR>ישאו  להם  וקראו<BR>עליהם  מגור  מסביב׃
נסו  נדו  מאד  <BR>העמיקו  לשבת  ישבי<BR>חצור  נאם־יהוה<BR>כי־יעץ  עליכם<BR>נבוכדראצר  מלך־בבל<BR>עצה  וחשב  עליהם<BR>מחשבה׃
קומו  עלו  אל־גוי  <BR>שליו  יושב  לבטח<BR>נאם־יהוה  לא־דלתים<BR>ולא־בריח  לו  בדד<BR>ישכנו׃
והיו  גמליהם  לבז  <BR>והמון  מקניהם  לשלל<BR>וזרתים  לכל־רוח<BR>קצוצי  פאה<BR>ומכל־עבריו  אביא<BR>את־אידם  נאם־יהוה׃
והיתה  חצור  למעון  <BR>תנים  שממה  עד־עולם<BR>לא־ישב  שם  איש<BR>ולא־יגור  בה<BR>בן־אדם׃
אשר  היה  דבר־יהוה  <BR>אל־ירמיהו  הנביא<BR>אל־עילם  בראשית<BR>מלכות  צדקיה<BR>מלך־יהודה  לאמר׃
כה  אמר  יהוה  צבאות  <BR>הנני  שבר  את־קשת<BR>עילם  ראשית<BR>גבורתם׃
והבאתי  אל־עילם  <BR>ארבע  רוחות  מארבע<BR>קצות  השמים  וזרתים<BR>לכל  הרחות  האלה<BR>ולא־יהיה  הגוי  אשר<BR>לא־יבוא  שם  נדחי<BR>עולם׃
והחתתי  את־עילם  <BR>לפני  איביהם  ולפני<BR>מבקשי  נפשם  והבאתי<BR>עליהם  רעה  את־חרון<BR>אפי  נאם־יהוה<BR>ושלחתי  אחריהם<BR>את־החרב  עד  כלותי<BR>אותם׃
ושמתי  כסאי  בעילם  <BR>והאבדתי  משם  מלך<BR>ושרים  נאם־יהוה׃
והיה  באחרית  הימים  <BR>אשוב  את־שבית  עילם<BR>נאם־יהוה׃
