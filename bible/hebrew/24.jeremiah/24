הראני  יהוה  והנה  <BR>שני  דודאי  תאנים<BR>מועדים  לפני  היכל<BR>יהוה  אחרי  הגלות<BR>נבוכדראצר  מלך־בבל<BR>את־יכניהו<BR>בן־יהויקים<BR>מלך־יהודה  ואת־שרי<BR>יהודה  ואת־החרש<BR>ואת־המסגר  מירושלם<BR>ויבאם  בבל׃
הדוד  אחד  תאנים  <BR>טבות  מאד  כתאני<BR>הבכרות  והדוד  אחד<BR>תאנים  רעות  מאד<BR>אשר  לא־תאכלנה<BR>מרע׃
ויאמר  יהוה  אלי  <BR>מה־אתה  ראה  ירמיהו<BR>ואמר  תאנים  התאנים<BR>הטבות  טבות  מאד<BR>והרעות  רעות  מאד<BR>אשר  לא־תאכלנה<BR>מרע׃
ויהי  דבר־יהוה  אלי  <BR>לאמר׃
כה־אמר  יהוה  אלהי  <BR>ישראל  כתאנים<BR>הטבות  האלה<BR>כן־אכיר  את־גלות<BR>יהודה  אשר  שלחתי<BR>מן־המקום  הזה  ארץ<BR>כשדים  לטובה׃
ושמתי  עיני  עליהם  <BR>לטובה  והשבתים<BR>על־הארץ  הזאת<BR>ובניתים  ולא  אהרס<BR>ונטעתים  ולא  אתוש׃
ונתתי  להם  לב  לדעת  <BR>אתי  כי  אני  יהוה<BR>והיו־לי  לעם  ואנכי<BR>אהיה  להם  לאלהים<BR>כי־ישבו  אלי<BR>בכל־לבם׃
וכתאנים  הרעות  אשר  <BR>לא־תאכלנה  מרע<BR>כי־כה  אמר  יהוה  כן<BR>אתן  את־  צדקיהו<BR>מלך־יהודה<BR>ואת־שריו  ואת<BR>שארית  ירושלם<BR>הנשארים  בארץ  הזאת<BR>והישבים  בארץ<BR>מצרים׃
ונתתים  לזועה  לרעה  <BR>לכל  ממלכות  הארץ<BR>לחרפה  ולמשל<BR>לשנינה  ולקללה<BR>בכל־המקמות<BR>אשר־אדיחם  שם׃
ושלחתי  בם  את־החרב  <BR>את־הרעב  ואת־הדבר<BR>עד־תמם  מעל  האדמה<BR>אשר־נתתי  להם<BR>ולאבותיהם׃
