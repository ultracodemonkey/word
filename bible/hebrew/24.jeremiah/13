כה־אמר  יהוה  אלי  <BR>הלוך  וקנית  לך<BR>אזור  פשתים  ושמתו<BR>על־מתניך  ובמים  לא<BR>תבאהו׃
ואקנה  את־האזור  <BR>כדבר  יהוה  ואשם<BR>על־מתני׃
ויהי  דבר־יהוה  אלי  <BR>שנית  לאמר׃
קח  את־האזור  אשר  <BR>קנית  אשר  על־מתניך<BR>וקום  לך  פרתה<BR>וטמנהו  שם  בנקיק<BR>הסלע׃
ואלך  ואטמנהו  בפרת  <BR>כאשר  צוה  יהוה<BR>אותי׃
ויהי  מקץ  ימים  <BR>רבים  ויאמר  יהוה<BR>אלי  קום  לך  פרתה<BR>וקח  משם  את־  האזור<BR>אשר  צויתיך<BR>לטמנו־שם׃
ואלך  פרתה  ואחפר  <BR>ואקח  את־האזור<BR>מן־המקום<BR>אשר־טמנתיו  שמה<BR>והנה  נשחת  האזור<BR>לא  יצלח  לכל׃
ויהי  דבר־יהוה  אלי  <BR>לאמר׃
כה  אמר  יהוה  ככה  <BR>אשחית  את־גאון<BR>יהודה  ואת־גאון<BR>ירושלם  הרב׃
העם  הזה  הרע  <BR>המאנים  לשמוע<BR>את־דברי  ההלכים<BR>בשררות  לבם  וילכו<BR>אחרי  אלהים  אחרים<BR>לעבדם  ולהשתחות<BR>להם  ויהי  כאזור<BR>הזה  אשר  לא־יצלח<BR>לכל׃
כי  כאשר  ידבק  <BR>האזור  אל־מתני־איש<BR>כן  הדבקתי  אלי<BR>את־כל־בית  ישראל<BR>ואת־כל־בית  יהודה<BR>נאם־יהוה  להיות  לי<BR>לעם  ולשם  ולתהלה<BR>ולתפארת  ולא  שמעו׃
ואמרת  אליהם  <BR>את־הדבר  הזה<BR>כה־אמר  יהוה  אלהי<BR>ישראל  כל־נבל  ימלא<BR>יין  ואמרו  אליך<BR>הידע  לא  נדע  כי<BR>כל־נבל  ימלא  יין׃
ואמרת  אליהם  <BR>כה־אמר  יהוה  הנני<BR>ממלא  את־כל־ישבי<BR>הארץ  הזאת  ואת־<BR>המלכים  הישבים<BR>לדוד  על־כסאו<BR>ואת־הכהנים<BR>ואת־הנביאים  ואת<BR>כל־ישבי  ירושלם<BR>שכרון׃
ונפצתים  איש  <BR>אל־אחיו  והאבות<BR>והבנים  יחדו<BR>נאם־יהוה  לא־אחמול<BR>ולא־  אחוס  ולא<BR>ארחם  מהשחיתם׃
שמעו  והאזינו  <BR>אל־תגבהו  כי  יהוה<BR>דבר׃
תנו  ליהוה  אלהיכם  <BR>כבוד  בטרם  יחשך<BR>ובטרם  יתנגפו<BR>רגליכם  על־הרי  נשף<BR>וקויתם  לאור  ושמה<BR>לצלמות  ישית<BR>לערפל׃
ואם  לא  תשמעוה  <BR>במסתרים  תבכה־נפשי<BR>מפני  גוה  ודמע<BR>תדמע  ותרד  עיני<BR>דמעה  כי  נשבה  עדר<BR>יהוה׃
אמר  למלך  ולגבירה  <BR>השפילו  שבו  כי  ירד<BR>מראשותיכם  עטרת<BR>תפארתכם׃
ערי  הנגב  סגרו  <BR>ואין  פתח  הגלת<BR>יהודה  כלה  הגלת<BR>שלומים׃
שאי  עיניכם  וראי  <BR>הבאים  מצפון  איה<BR>העדר  נתן־לך  צאן<BR>תפארתך׃
מה־תאמרי  כי־יפקד  <BR>עליך  ואת  למדת  אתם<BR>עליך  אלפים  לראש<BR>הלוא  חבלים  יאחזוך<BR>כמו  אשת  לדה׃
וכי  תאמרי  בלבבך  <BR>מדוע  קראני  אלה<BR>ברב  עונך  נגלו<BR>שוליך  נחמסו<BR>עקביך׃
היהפך  כושי  עורו  <BR>ונמר  חברברתיו<BR>גם־אתם  תוכלו<BR>להיטיב  למדי  הרע׃
ואפיצם  כקש־עובר  <BR>לרוח  מדבר׃
זה  גורלך  מנת־מדיך  <BR>מאתי  נאם־יהוה  אשר<BR>שכחת  אותי  ותבטחי<BR>בשקר׃
וגם־אני  חשפתי  <BR>שוליך  על־פניך<BR>ונראה  קלונך׃
נאפיך  ומצהלותיך  <BR>זמת  זנותך<BR>על־גבעות  בשדה<BR>ראיתי  שקוציך  אוי<BR>לך  ירושלם  לא<BR>תטהרי  אחרי  מתי<BR>עד׃
