ויגשו  כל־שרי  <BR>החילים  ויוחנן<BR>בן־קרח  ויזניה<BR>בן־הושעיה  וכל־העם<BR>מקטן  ועד־גדול׃
ויאמרו  אל־ירמיהו  <BR>הנביא  תפל־נא<BR>תחנתנו  לפניך<BR>והתפלל  בעדנו  אל־<BR>יהוה  אלהיך  בעד<BR>כל־השארית  הזאת<BR>כי־נשארנו  מעט<BR>מהרבה  כאשר  עיניך<BR>ראות  אתנו׃
ויגד־לנו  יהוה  <BR>אלהיך  את־הדרך  אשר<BR>נלך־בה  ואת־הדבר<BR>אשר  נעשה׃
ויאמר  אליהם  <BR>ירמיהו  הנביא<BR>שמעתי  הנני  מתפלל<BR>אל־יהוה  אלהיכם<BR>כדבריכם  והיה<BR>כל־הדבר  אשר־יענה<BR>יהוה  אתכם  אגיד<BR>לכם  לא־אמנע  מכם<BR>דבר׃
והמה  אמרו  <BR>אל־ירמיהו  יהי<BR>יהוה  בנו  לעד  אמת<BR>ונאמן  אם־לא<BR>ככל־הדבר  אשר<BR>ישלחך  יהוה  אלהיך<BR>אלינו  כן  נעשה׃
אם־טוב  ואם־רע  <BR>בקול  יהוה  אלהינו<BR>אשר  אנו  שלחים  אתך<BR>אליו  נשמע  למען<BR>אשר  ייטב־לנו  כי<BR>נשמע  בקול  יהוה<BR>אלהינו׃
ויהי  מקץ  עשרת  <BR>ימים  ויהי<BR>דבר־יהוה<BR>אל־ירמיהו׃
ויקרא  אל־יוחנן  <BR>בן־קרח  ואל  כל־שרי<BR>החילים  אשר  אתו<BR>ולכל־העם  למקטן<BR>ועד־גדול׃
ויאמר  אליהם  <BR>כה־אמר  יהוה  אלהי<BR>ישראל  אשר  שלחתם<BR>אתי  אליו  להפיל<BR>תחנתכם  לפניו׃
אם־שוב  תשבו  בארץ  <BR>הזאת  ובניתי  אתכם<BR>ולא  אהרס  ונטעתי<BR>אתכם  ולא  אתוש  כי<BR>נחמתי  אל־הרעה  אשר<BR>עשיתי  לכם׃
אל־תיראו  מפני  מלך  <BR>בבל  אשר־אתם  יראים<BR>מפניו  אל־תיראו<BR>ממנו  נאם־  יהוה<BR>כי־אתכם  אני<BR>להושיע  אתכם<BR>ולהציל  אתכם  מידו׃
ואתן  לכם  רחמים  <BR>ורחם  אתכם  והשיב<BR>אתכם  אל־אדמתכם׃
ואם־אמרים  אתם  לא  <BR>נשב  בארץ  הזאת<BR>לבלתי  שמע  בקול<BR>יהוה  אלהיכם׃
לאמר  לא  כי  ארץ  <BR>מצרים  נבוא  אשר<BR>לא־נראה  מלחמה<BR>וקול  שופר  לא  נשמע<BR>וללחם  לא־נרעב  ושם<BR>נשב׃
ועתה  לכן  שמעו  <BR>דבר־יהוה  שארית<BR>יהודה  כה־אמר  יהוה<BR>צבאות  אלהי  ישראל<BR>אם־אתם  שום  תשמון<BR>פניכם  לבא  מצרים<BR>ובאתם  לגור  שם׃
והיתה  החרב  אשר  <BR>אתם  יראים  ממנה  שם<BR>תשיג  אתכם  בארץ<BR>מצרים  והרעב<BR>אשר־אתם  דאגים<BR>ממנו  שם  ידבק<BR>אחריכם  מצרים  ושם<BR>תמתו׃
ויהיו  כל־האנשים  <BR>אשר־שמו  את־פניהם<BR>לבוא  מצרים  לגור<BR>שם  ימותו  בחרב<BR>ברעב  ובדבר<BR>ולא־יהיה  להם  שריד<BR>ופליט  מפני  הרעה<BR>אשר  אני  מביא<BR>עליהם׃
כי  כה  אמר  יהוה  <BR>צבאות  אלהי  ישראל<BR>כאשר  נתך  אפי<BR>וחמתי  על־ישבי<BR>ירושלם  כן  תתך<BR>חמתי  עליכם  בבאכם<BR>מצרים  והייתם  לאלה<BR>ולשמה  ולקללה<BR>ולחרפה  ולא־תראו<BR>עוד  את־המקום  הזה׃
דבר  יהוה  עליכם  <BR>שארית  יהודה<BR>אל־תבאו  מצרים  ידע<BR>תדעו  כי־העידתי<BR>בכם  היום׃
כי  התעתים  <BR>בנפשותיכם  כי־אתם<BR>שלחתם  אתי  אל־יהוה<BR>אלהיכם  לאמר  התפלל<BR>בעדנו  אל־יהוה<BR>אלהינו  וככל  אשר<BR>יאמר  יהוה  אלהינו<BR>כן  הגד־לנו<BR>ועשינו׃
ואגד  לכם  היום  ולא  <BR>שמעתם  בקול  יהוה<BR>אלהיכם  ולכל<BR>אשר־שלחני  אליכם׃
ועתה  ידע  תדעו  כי  <BR>בחרב  ברעב  ובדבר<BR>תמותו  במקום  אשר<BR>חפצתם  לבוא  לגור<BR>שם׃
