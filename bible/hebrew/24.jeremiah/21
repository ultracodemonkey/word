הדבר  אשר־היה  <BR>אל־ירמיהו  מאת<BR>יהוה  בשלח  אליו<BR>המלך  צדקיהו  את־<BR>פשחור  בן־מלכיה<BR>ואת־צפניה<BR>בן־מעשיה  הכהן<BR>לאמר׃
דרש־נא  בעדנו  <BR>את־יהוה  כי<BR>נבוכדראצר  מלך־בבל<BR>נלחם  עלינו  אולי<BR>יעשה  יהוה  אותנו<BR>ככל־נפלאתיו  ויעלה<BR>מעלינו׃
ויאמר  ירמיהו  <BR>אליהם  כה  תאמרן<BR>אל־צדקיהו׃
כה־אמר  יהוה  אלהי  <BR>ישראל  הנני  מסב<BR>את־כלי  המלחמה  אשר<BR>בידכם  אשר  אתם<BR>נלחמים  בם  את־מלך<BR>בבל  ואת־הכשדים<BR>הצרים  עליכם  מחוץ<BR>לחומה  ואספתי  אותם<BR>אל־תוך  העיר  הזאת׃
ונלחמתי  אני  אתכם  <BR>ביד  נטויה  ובזרוע<BR>חזקה  ובאף  ובחמה<BR>ובקצף  גדול׃
והכיתי  את־יושבי  <BR>העיר  הזאת<BR>ואת־האדם<BR>ואת־הבהמה  בדבר<BR>גדול  ימתו׃
ואחרי־כן  נאם־יהוה  <BR>אתן  את־צדקיהו<BR>מלך־יהודה<BR>ואת־עבדיו  ואת־העם<BR>ואת־הנשארים  בעיר<BR>הזאת  מן־הדבר<BR>מן־החרב  ומן־הרעב<BR>ביד  נבוכדראצר<BR>מלך־בבל  וביד<BR>איביהם  וביד  מבקשי<BR>נפשם  והכם  לפי־חרב<BR>לא־יחוס  עליהם  ולא<BR>יחמל  ולא  ירחם׃
ואל־העם  הזה  תאמר  <BR>כה  אמר  יהוה  הנני<BR>נתן  לפניכם  את־דרך<BR>החיים  ואת־  דרך<BR>המות׃
הישב  בעיר  הזאת  <BR>ימות  בחרב  וברעב<BR>ובדבר  והיוצא  ונפל<BR>על־הכשדים  הצרים<BR>עליכם  יחיה<BR>והיתה־לו  נפשו<BR>לשלל׃
כי  שמתי  פני  בעיר  <BR>הזאת  לרעה  ולא<BR>לטובה  נאם־יהוה<BR>ביד־מלך  בבל  תנתן<BR>ושרפה  באש׃
ולבית  מלך  יהודה  <BR>שמעו  דבר־יהוה׃
בית  דוד  כה  אמר  <BR>יהוה  דינו  לבקר<BR>משפט  והצילו  גזול<BR>מיד  עושק  פן־  תצא<BR>כאש  חמתי  ובערה<BR>ואין  מכבה  מפני  רע<BR>מעלליהם׃
הנני  אליך  ישבת  <BR>העמק  צור  המישר<BR>נאם־יהוה  האמרים<BR>מי־יחת  עלינו  ומי<BR>יבוא  במעונותינו׃
ופקדתי  עליכם  כפרי  <BR>מעלליכם  נאם־יהוה<BR>והצתי  אש  ביערה<BR>ואכלה  כל־  סביביה׃
