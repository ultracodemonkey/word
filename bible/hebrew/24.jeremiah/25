הדבר  אשר־היה  <BR>על־ירמיהו<BR>על־כל־עם  יהודה<BR>בשנה  הרבעית<BR>ליהויקים  בן־<BR>יאשיהו  מלך  יהודה<BR>היא  השנה  הראשנית<BR>לנבוכדראצר  מלך<BR>בבל׃
אשר  דבר  ירמיהו  <BR>הנביא  על־כל־עם<BR>יהודה  ואל  כל־ישבי<BR>ירושלם  לאמר׃
מן־שלש  עשרה  שנה  <BR>ליאשיהו  בן־אמון<BR>מלך  יהודה  ועד<BR>היום  הזה  זה  שלש<BR>ועשרים  שנה  היה<BR>דבר־יהוה  אלי<BR>ואדבר  אליכם  אשכים<BR>ודבר  ולא  שמעתם׃
ושלח  יהוה  אליכם  <BR>את־כל־עבדיו<BR>הנבאים  השכם  ושלח<BR>ולא  שמעתם  ולא־<BR>הטיתם  את־אזנכם<BR>לשמע׃
לאמר  שובו־נא  איש  <BR>מדרכו  הרעה  ומרע<BR>מעלליכם  ושבו<BR>על־האדמה  אשר  נתן<BR>יהוה  לכם<BR>ולאבותיכם<BR>למן־עולם<BR>ועד־עולם׃
ואל־תלכו  אחרי  <BR>אלהים  אחרים  לעבדם<BR>ולהשתחות  להם<BR>ולא־תכעיסו  אותי<BR>במעשה  ידיכם  ולא<BR>ארע  לכם׃
ולא־שמעתם  אלי  <BR>נאם־יהוה  למען<BR>הכעסוני  במעשה<BR>ידיכם  לרע  לכם׃
לכן  כה  אמר  יהוה  <BR>צבאות  יען  אשר<BR>לא־שמעתם  את־דברי׃
הנני  שלח  ולקחתי  <BR>את־כל־משפחות  צפון<BR>נאם־יהוה<BR>ואל־נבוכדראצר<BR>מלך־  בבל  עבדי<BR>והבאתים  על־הארץ<BR>הזאת  ועל־ישביה<BR>ועל  כל־הגוים  האלה<BR>סביב  והחרמתים<BR>ושמתים  לשמה<BR>ולשרקה  ולחרבות<BR>עולם׃
והאבדתי  מהם  קול  <BR>ששון  וקול  שמחה<BR>קול  חתן  וקול  כלה<BR>קול  רחים  ואור  נר׃
והיתה  כל־הארץ  <BR>הזאת  לחרבה  לשמה<BR>ועבדו  הגוים  האלה<BR>את־מלך  בבל  שבעים<BR>שנה׃
והיה  כמלאות  שבעים  <BR>שנה  אפקד<BR>על־מלך־בבל<BR>ועל־הגוי  ההוא<BR>נאם־יהוה  את־עונם<BR>ועל־ארץ  כשדים<BR>ושמתי  אתו  לשממות<BR>עולם׃
והבאיתי  על־הארץ  <BR>ההיא  את־כל־דברי<BR>אשר־דברתי  עליה  את<BR>כל־הכתוב  בספר  הזה<BR>אשר־נבא  ירמיהו<BR>על־כל־הגוים׃
כי  עבדו־בם  גם־המה  <BR>גוים  רבים  ומלכים<BR>גדולים  ושלמתי  להם<BR>כפעלם  וכמעשה<BR>ידיהם׃
כי  כה  אמר  יהוה  <BR>אלהי  ישראל  אלי  קח<BR>את־כוס  היין  החמה<BR>הזאת  מידי  והשקיתה<BR>אתו  את־כל־הגוים<BR>אשר  אנכי  שלח  אותך<BR>אליהם׃
ושתו  והתגעשו  <BR>והתהללו  מפני  החרב<BR>אשר  אנכי  שלח<BR>בינתם׃
ואקח  את־הכוס  מיד  <BR>יהוה  ואשקה<BR>את־כל־הגוים<BR>אשר־שלחני  יהוה<BR>אליהם׃
את־ירושלם  ואת־ערי  <BR>יהודה  ואת־מלכיה<BR>את־שריה  לתת  אתם<BR>לחרבה  לשמה  לשרקה<BR>ולקללה  כיום  הזה׃
את־פרעה  מלך־מצרים  <BR>ואת־עבדיו<BR>ואת־שריו<BR>ואת־כל־עמו׃
ואת  כל־הערב  ואת  <BR>כל־מלכי  ארץ  העוץ<BR>ואת  כל־מלכי  ארץ<BR>פלשתים  ואת־<BR>אשקלון  ואת־עזה<BR>ואת־עקרון  ואת<BR>שארית  אשדוד׃
את־אדום  ואת־מואב  <BR>ואת־בני  עמון׃
ואת  כל־מלכי־צר  <BR>ואת  כל־מלכי  צידון<BR>ואת  מלכי  האי  אשר<BR>בעבר  הים׃
ואת־דדן  ואת־תימא  <BR>ואת־בוז  ואת<BR>כל־קצוצי  פאה׃
ואת  כל־מלכי  ערב  <BR>ואת  כל־מלכי  הערב<BR>השכנים  במדבר׃
ואת  כל־מלכי  זמרי  <BR>ואת  כל־מלכי  עילם<BR>ואת  כל־מלכי  מדי׃
ואת  כל־מלכי  הצפון  <BR>הקרבים  והרחקים<BR>איש  אל־אחיו  ואת<BR>כל־הממלכות  הארץ<BR>אשר  על־פני  האדמה<BR>ומלך  ששך  ישתה<BR>אחריהם׃
ואמרת  אליהם  <BR>כה־אמר  יהוה  צבאות<BR>אלהי  ישראל  שתו<BR>ושכרו  וקיו  ונפלו<BR>ולא  תקומו  מפני<BR>החרב  אשר  אנכי  שלח<BR>ביניכם׃
והיה  כי  ימאנו  <BR>לקחת־הכוס  מידך<BR>לשתות  ואמרת  אליהם<BR>כה  אמר  יהוה  צבאות<BR>שתו  תשתו׃
כי  הנה  בעיר  אשר  <BR>נקרא־שמי  עליה<BR>אנכי  מחל  להרע<BR>ואתם  הנקה  תנקו  לא<BR>תנקו  כי  חרב  אני<BR>קרא  על־כל־ישבי<BR>הארץ  נאם  יהוה<BR>צבאות׃
ואתה  תנבא  אליהם  <BR>את  כל־הדברים  האלה<BR>ואמרת  אליהם  יהוה<BR>ממרום  ישאג  וממעון<BR>קדשו  יתן  קולו  שאג<BR>ישאג  על־נוהו  הידד<BR>כדרכים  יענה  אל<BR>כל־ישבי  הארץ׃
בא  שאון  עד־קצה  <BR>הארץ  כי  ריב  ליהוה<BR>בגוים  נשפט  הוא<BR>לכל־בשר  הרשעים<BR>נתנם  לחרב<BR>נאם־יהוה׃
כה  אמר  יהוה  צבאות  <BR>הנה  רעה  יצאת  מגוי<BR>אל־גוי  וסער  גדול<BR>יעור  מירכתי־ארץ׃
והיו  חללי  יהוה  <BR>ביום  ההוא  מקצה<BR>הארץ  ועד־קצה  הארץ<BR>לא  יספדו  ולא<BR>יאספו  ולא  יקברו<BR>לדמן  על־פני  האדמה<BR>יהיו׃
הילילו  הרעים  <BR>וזעקו  והתפלשו<BR>אדירי  הצאן<BR>כי־מלאו  ימיכם<BR>לטבוח  ותפוצותיכם<BR>ונפלתם  ככלי  חמדה׃
ואבד  מנוס  <BR>מן־הרעים  ופליטה<BR>מאדירי  הצאן׃
קול  צעקת  הרעים  <BR>ויללת  אדירי  הצאן<BR>כי־שדד  יהוה<BR>את־מרעיתם׃
ונדמו  נאות  השלום  <BR>מפני  חרון<BR>אף־יהוה׃
עזב  ככפיר  סכו  <BR>כי־היתה  ארצם  לשמה<BR>מפני  חרון  היונה<BR>ומפני  חרון  אפו׃
