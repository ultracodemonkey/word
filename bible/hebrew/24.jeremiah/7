הדבר  אשר  היה  <BR>אל־ירמיהו  מאת<BR>יהוה  לאמר׃
עמד  בשער  בית  יהוה  <BR>וקראת  שם  את־הדבר<BR>הזה  ואמרת  שמעו<BR>דבר־יהוה  כל־<BR>יהודה  הבאים<BR>בשערים  האלה<BR>להשתחות  ליהוה׃
כה־אמר  יהוה  צבאות  <BR>אלהי  ישראל  היטיבו<BR>דרכיכם  ומעלליכם<BR>ואשכנה  אתכם  במקום<BR>הזה׃
אל־תבטחו  לכם  <BR>אל־דברי  השקר  לאמר<BR>היכל  יהוה  היכל<BR>יהוה  היכל  יהוה<BR>המה׃
כי  אם־היטיב  <BR>תיטיבו  את־דרכיכם<BR>ואת־מעלליכם<BR>אם־עשו  תעשו  משפט<BR>בין  איש  ובין<BR>רעהו׃
גר  יתום  ואלמנה  לא  <BR>תעשקו  ודם  נקי<BR>אל־תשפכו  במקום<BR>הזה  ואחרי  אלהים<BR>אחרים  לא  תלכו  לרע<BR>לכם׃
ושכנתי  אתכם  במקום  <BR>הזה  בארץ  אשר  נתתי<BR>לאבותיכם  למן־עולם<BR>ועד־  עולם׃
הנה  אתם  בטחים  לכם  <BR>על־דברי  השקר<BR>לבלתי  הועיל׃
הגנב  רצח  ונאף  <BR>והשבע  לשקר  וקטר<BR>לבעל  והלך  אחרי<BR>אלהים  אחרים  אשר<BR>לא־ידעתם׃
ובאתם  ועמדתם  לפני  <BR>בבית  הזה  אשר<BR>נקרא־שמי  עליו<BR>ואמרתם  נצלנו  למען<BR>עשות  את<BR>כל־התועבות  האלה׃
המערת  פרצים  היה  <BR>הבית  הזה<BR>אשר־נקרא־שמי  עליו<BR>בעיניכם  גם  אנכי<BR>הנה  ראיתי<BR>נאם־יהוה׃
כי  לכו־נא  <BR>אל־מקומי  אשר<BR>בשילו  אשר  שכנתי<BR>שמי  שם  בראשונה<BR>וראו  את  אשר־עשיתי<BR>לו  מפני  רעת  עמי<BR>ישראל׃
ועתה  יען  עשותכם  <BR>את־כל־המעשים  האלה<BR>נאם־יהוה  ואדבר<BR>אליכם  השכם  ודבר<BR>ולא  שמעתם  ואקרא<BR>אתכם  ולא  עניתם׃
ועשיתי  לבית  אשר  <BR>נקרא־שמי  עליו  אשר<BR>אתם  בטחים  בו<BR>ולמקום  אשר־  נתתי<BR>לכם  ולאבותיכם<BR>כאשר  עשיתי  לשלו׃
והשלכתי  אתכם  מעל  <BR>פני  כאשר  השלכתי<BR>את־כל־אחיכם  את<BR>כל־זרע  אפרים׃
ואתה  אל־תתפלל  <BR>בעד־העם  הזה<BR>ואל־תשא  בעדם  רנה<BR>ותפלה  ואל־תפגע־בי<BR>כי־אינני  שמע  אתך׃
האינך  ראה  מה  המה  <BR>עשים  בערי  יהודה<BR>ובחצות  ירושלם׃
הבנים  מלקטים  עצים  <BR>והאבות  מבערים<BR>את־האש  והנשים<BR>לשות  בצק  לעשות<BR>כונים  למלכת  השמים<BR>והסך  נסכים  לאלהים<BR>אחרים  למען<BR>הכעסני׃
האתי  הם  מכעסים  <BR>נאם־יהוה  הלוא  אתם<BR>למען  בשת  פניהם׃
לכן  כה־אמר  אדני  <BR>יהוה  הנה  אפי<BR>וחמתי  נתכת<BR>אל־המקום  הזה<BR>על־האדם  ועל־הבהמה<BR>ועל־עץ  השדה<BR>ועל־פרי  האדמה<BR>ובערה  ולא  תכבה׃
כה  אמר  יהוה  צבאות  <BR>אלהי  ישראל<BR>עלותיכם  ספו<BR>על־זבחיכם  ואכלו<BR>בשר׃
כי  לא־דברתי  <BR>את־אבותיכם  ולא<BR>צויתים  ביום  הוציא<BR>אותם  מארץ  מצרים<BR>על־דברי  עולה<BR>וזבח׃
כי  אם־את־הדבר  הזה  <BR>צויתי  אותם  לאמר<BR>שמעו  בקולי  והייתי<BR>לכם  לאלהים  ואתם<BR>תהיו־לי  לעם<BR>והלכתם  בכל־הדרך<BR>אשר  אצוה  אתכם<BR>למען  ייטב  לכם׃
ולא  שמעו  ולא־הטו  <BR>את־אזנם  וילכו<BR>במעצות  בשררות  לבם<BR>הרע  ויהיו  לאחור<BR>ולא  לפנים׃
למן־היום  אשר  יצאו  <BR>אבותיכם  מארץ<BR>מצרים  עד  היום  הזה<BR>ואשלח  אליכם<BR>את־כל־עבדי<BR>הנביאים  יום  השכם<BR>ושלח׃
ולוא  שמעו  אלי  ולא  <BR>הטו  את־אזנם  ויקשו<BR>את־ערפם  הרעו<BR>מאבותם׃
ודברת  אליהם  <BR>את־כל־הדברים  האלה<BR>ולא  ישמעו  אליך<BR>וקראת  אליהם  ולא<BR>יענוכה׃
ואמרת  אליהם  זה  <BR>הגוי  אשר  לוא־שמעו<BR>בקול  יהוה  אלהיו<BR>ולא  לקחו  מוסר<BR>אבדה  האמונה<BR>ונכרתה  מפיהם׃
גזי  נזרך  והשליכי  <BR>ושאי  על־שפים  קינה<BR>כי  מאס  יהוה  ויטש<BR>את־דור  עברתו׃
כי־עשו  בני־יהודה  <BR>הרע  בעיני<BR>נאום־יהוה  שמו<BR>שקוציהם  בבית  אשר־<BR>נקרא־שמי  עליו<BR>לטמאו׃
ובנו  במות  התפת  <BR>אשר  בגיא  בן־הנם<BR>לשרף  את־בניהם<BR>ואת־בנתיהם  באש<BR>אשר  לא  צויתי  ולא<BR>עלתה  על־לבי׃
לכן  הנה־ימים  באים  <BR>נאם־יהוה  ולא־יאמר<BR>עוד  התפת  וגיא<BR>בן־הנם  כי  אם־גיא<BR>ההרגה  וקברו  בתפת<BR>מאין  מקום׃
והיתה  נבלת  העם  <BR>הזה  למאכל  לעוף<BR>השמים  ולבהמת  הארץ<BR>ואין  מחריד׃
והשבתי  מערי  יהודה  <BR>ומחצות  ירושלם  קול<BR>ששון  וקול  שמחה<BR>קול  חתן  וקול  כלה<BR>כי  לחרבה  תהיה<BR>הארץ׃
