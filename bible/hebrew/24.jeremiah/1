דברי  ירמיהו  <BR>בן־חלקיהו<BR>מן־הכהנים  אשר<BR>בענתות  בארץ<BR>בנימן׃
אשר  היה  דבר־יהוה  <BR>אליו  בימי  יאשיהו<BR>בן־אמון  מלך  יהודה<BR>בשלש־עשרה  שנה<BR>למלכו׃
ויהי  בימי  יהויקים  <BR>בן־יאשיהו  מלך<BR>יהודה  עד־תם  עשתי<BR>עשרה  שנה  לצדקיהו<BR>בן־יאשיהו  מלך<BR>יהודה  עד־גלות<BR>ירושלם  בחדש<BR>החמישי׃
ויהי  דבר־יהוה  אלי  <BR>לאמר׃
בטרם  אצורך  בבטן  <BR>ידעתיך  ובטרם  תצא<BR>מרחם  הקדשתיך  נביא<BR>לגוים  נתתיך׃
ואמר  אהה  אדני  <BR>יהוה  הנה  לא־ידעתי<BR>דבר  כי־נער  אנכי׃
ויאמר  יהוה  אלי  <BR>אל־תאמר  נער  אנכי<BR>כי  על־כל־אשר<BR>אשלחך  תלך  ואת  כל־<BR>אשר  אצוך  תדבר׃
אל־תירא  מפניהם  <BR>כי־אתך  אני  להצלך<BR>נאם־יהוה׃
וישלח  יהוה  את־ידו  <BR>ויגע  על־פי  ויאמר<BR>יהוה  אלי  הנה  נתתי<BR>דברי  בפיך׃
ראה  הפקדתיך  היום  <BR>הזה  על־הגוים<BR>ועל־הממלכות  לנתוש<BR>ולנתוץ  ולהאביד<BR>ולהרוס  לבנות<BR>ולנטוע׃
ויהי  דבר־יהוה  אלי  <BR>לאמר  מה־אתה  ראה<BR>ירמיהו  ואמר  מקל<BR>שקד  אני  ראה׃
ויאמר  יהוה  אלי  <BR>היטבת  לראות<BR>כי־שקד  אני<BR>על־דברי  לעשתו׃
ויהי  דבר־יהוה  אלי  <BR>שנית  לאמר  מה  אתה<BR>ראה  ואמר  סיר  נפוח<BR>אני  ראה  ופניו<BR>מפני  צפונה׃
ויאמר  יהוה  אלי  <BR>מצפון  תפתח  הרעה<BR>על  כל־ישבי  הארץ׃
כי  הנני  קרא  <BR>לכל־משפחות  ממלכות<BR>צפונה  נאם־יהוה<BR>ובאו  ונתנו  איש<BR>כסאו  פתח  שערי<BR>ירושלם  ועל<BR>כל־חומתיה  סביב<BR>ועל  כל־ערי  יהודה׃
ודברתי  משפטי  אותם  <BR>על  כל־רעתם  אשר<BR>עזבוני  ויקטרו<BR>לאלהים  אחרים<BR>וישתחוו  למעשי<BR>ידיהם׃
ואתה  תאזר  מתניך  <BR>וקמת  ודברת  אליהם<BR>את  כל־אשר  אנכי<BR>אצוך  אל־תחת<BR>מפניהם  פן־אחתך<BR>לפניהם׃
ואני  הנה  נתתיך  <BR>היום  לעיר  מבצר<BR>ולעמוד  ברזל<BR>ולחמות  נחשת<BR>על־כל־  הארץ  למלכי<BR>יהודה  לשריה<BR>לכהניה  ולעם  הארץ׃
ונלחמו  אליך  <BR>ולא־יוכלו  לך<BR>כי־אתך  אני<BR>נאם־יהוה  להצילך׃
