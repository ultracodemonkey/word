אשר  היה  דבר־יהוה  <BR>אל־ירמיהו  על־דברי<BR>הבצרות׃
אבלה  יהודה  ושעריה  <BR>אמללו  קדרו  לארץ<BR>וצוחת  ירושלם<BR>עלתה׃
ואדריהם  שלחו  <BR>צעוריהם  למים  באו<BR>על־גבים  לא־מצאו<BR>מים  שבו  כליהם<BR>ריקם  בשו  והכלמו<BR>וחפו  ראשם׃
בעבור  האדמה  חתה  <BR>כי  לא־היה  גשם<BR>בארץ  בשו  אכרים<BR>חפו  ראשם׃
כי  גם־אילת  בשדה  <BR>ילדה  ועזוב  כי<BR>לא־היה  דשא׃
ופראים  עמדו  <BR>על־שפים  שאפו  רוח<BR>כתנים  כלו  עיניהם<BR>כי־אין  עשב׃
אם־עונינו  ענו  בנו  <BR>יהוה  עשה  למען  שמך<BR>כי־רבו  משובתינו<BR>לך  חטאנו׃
מקוה  ישראל  מושיעו  <BR>בעת  צרה  למה  תהיה<BR>כגר  בארץ  וכארח<BR>נטה  ללון׃
למה  תהיה  כאיש  <BR>נדהם  כגבור<BR>לא־יוכל  להושיע<BR>ואתה  בקרבנו  יהוה<BR>ושמך  עלינו  נקרא<BR>אל־תנחנו׃
כה־אמר  יהוה  לעם  <BR>הזה  כן  אהבו  לנוע<BR>רגליהם  לא  חשכו<BR>ויהוה  לא  רצם  עתה<BR>יזכר  עונם  ויפקד<BR>חטאתם׃
ויאמר  יהוה  אלי  <BR>אל־תתפלל  בעד־העם<BR>הזה  לטובה׃
כי  יצמו  אינני  שמע  <BR>אל־רנתם  וכי  יעלו<BR>עלה  ומנחה  אינני<BR>רצם  כי  בחרב  וברעב<BR>ובדבר  אנכי  מכלה<BR>אותם׃
ואמר  אהה  אדני  <BR>יהוה  הנה  הנבאים<BR>אמרים  להם  לא־תראו<BR>חרב  ורעב  לא־  יהיה<BR>לכם  כי־שלום  אמת<BR>אתן  לכם  במקום<BR>הזה׃
ויאמר  יהוה  אלי  <BR>שקר  הנבאים  נבאים<BR>בשמי  לא  שלחתים<BR>ולא  צויתים  ולא<BR>דברתי  אליהם  חזון<BR>שקר  וקסם  ואלול<BR>ותרמות  לבם  המה<BR>מתנבאים  לכם׃
לכן  כה־אמר  יהוה  <BR>על־הנבאים  הנבאים<BR>בשמי  ואני<BR>לא־שלחתים  והמה<BR>אמרים  חרב  ורעב  לא<BR>יהיה  בארץ  הזאת<BR>בחרב  וברעב  יתמו<BR>הנבאים  ההמה׃
והעם  אשר־המה  <BR>נבאים  להם  יהיו<BR>משלכים  בחצות<BR>ירושלם  מפני  הרעב<BR>והחרב  ואין  מקבר<BR>להמה  המה  נשיהם<BR>ובניהם  ובנתיהם<BR>ושפכתי  עליהם  את־<BR>רעתם׃
ואמרת  אליהם  <BR>את־הדבר  הזה  תרדנה<BR>עיני  דמעה  לילה<BR>ויומם  ואל־  תדמינה<BR>כי  שבר  גדול  נשברה<BR>בתולת  בת־עמי  מכה<BR>נחלה  מאד׃
אם־יצאתי  השדה  <BR>והנה  חללי־חרב  ואם<BR>באתי  העיר  והנה<BR>תחלואי  רעב  כי־<BR>גם־נביא  גם־כהן<BR>סחרו  אל־ארץ  ולא<BR>ידעו׃
המאס  מאסת  <BR>את־יהודה  אם־בציון<BR>געלה  נפשך  מדוע<BR>הכיתנו  ואין  לנו<BR>מרפא  קוה  לשלום<BR>ואין  טוב  ולעת<BR>מרפא  והנה  בעתה׃
ידענו  יהוה  רשענו  <BR>עון  אבותינו  כי<BR>חטאנו  לך׃
אל־תנאץ  למען  שמך  <BR>אל־תנבל  כסא  כבודך<BR>זכר  אל־תפר  בריתך<BR>אתנו׃
היש  בהבלי  הגוים  <BR>מגשמים  ואם־השמים<BR>יתנו  רבבים  הלא<BR>אתה־הוא  יהוה<BR>אלהינו  ונקוה־לך<BR>כי־אתה  עשית<BR>את־כל־אלה׃
