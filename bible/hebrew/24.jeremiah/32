הדבר  אשר־היה  <BR>אל־ירמיהו  מאת<BR>יהוה  בשנת  העשרית<BR>לצדקיהו  מלך  יהודה<BR>היא  השנה<BR>שמנה־עשרה  שנה<BR>לנבוכדראצר׃
ואז  חיל  מלך  בבל  <BR>צרים  על־ירושלם<BR>וירמיהו  הנביא  היה<BR>כלוא  בחצר  המטרה<BR>אשר  בית־מלך<BR>יהודה׃
אשר  כלאו  צדקיהו  <BR>מלך־יהודה  לאמר<BR>מדוע  אתה  נבא  לאמר<BR>כה  אמר  יהוה  הנני<BR>נתן  את־העיר  הזאת<BR>ביד  מלך־בבל<BR>ולכדה׃
וצדקיהו  מלך  יהודה  <BR>לא  ימלט  מיד<BR>הכשדים  כי  הנתן<BR>ינתן  ביד  מלך־בבל<BR>ודבר־פיו  עם־פיו<BR>ועיניו  את־עינו<BR>תראינה׃
ובבל  יולך  <BR>את־צדקיהו  ושם<BR>יהיה  עד־פקדי  אתו<BR>נאם־יהוה  כי  תלחמו<BR>את־  הכשדים  לא<BR>תצליחו׃
ויאמר  ירמיהו  היה  <BR>דבר־יהוה  אלי<BR>לאמר׃
הנה  חנמאל  בן־שלם  <BR>דדך  בא  אליך  לאמר<BR>קנה  לך  את־שדי  אשר<BR>בענתות  כי  לך  משפט<BR>הגאלה  לקנות׃
ויבא  אלי  חנמאל  <BR>בן־דדי  כדבר  יהוה<BR>אל־חצר  המטרה<BR>ויאמר  אלי  קנה  נא<BR>את־שדי  אשר־בענתות<BR>אשר  בארץ  בנימין<BR>כי־לך  משפט  הירשה<BR>ולך  הגאלה  קנה־לך<BR>ואדע  כי  דבר־יהוה<BR>הוא׃
ואקנה  את־השדה  מאת  <BR>חנמאל  בן־דדי  אשר<BR>בענתות  ואשקלה־לו<BR>את־הכסף  שבעה<BR>שקלים  ועשרה  הכסף׃
ואכתב  בספר  ואחתם  <BR>ואעד  עדים  ואשקל<BR>הכסף  במאזנים׃
ואקח  את־ספר  המקנה  <BR>את־החתום  המצוה<BR>והחקים  ואת־הגלוי׃
ואתן  את־הספר  <BR>המקנה  אל־ברוך<BR>בן־נריה  בן־מחסיה<BR>לעיני  חנמאל  דדי<BR>ולעיני  העדים<BR>הכתבים  בספר  המקנה<BR>לעיני  כל־היהודים<BR>הישבים  בחצר<BR>המטרה׃
ואצוה  את  ברוך  <BR>לעיניהם  לאמר׃
כה־אמר  יהוה  צבאות  <BR>אלהי  ישראל  לקוח<BR>את־הספרים  האלה  את<BR>ספר  המקנה  הזה  ואת<BR>החתום  ואת  ספר<BR>הגלוי  הזה  ונתתם<BR>בכלי־חרש  למען<BR>יעמדו  ימים  רבים׃
כי  כה  אמר  יהוה  <BR>צבאות  אלהי  ישראל<BR>עוד  יקנו  בתים<BR>ושדות  וכרמים  בארץ<BR>הזאת׃
ואתפלל  אל־יהוה  <BR>אחרי  תתי  את־ספר<BR>המקנה  אל־ברוך<BR>בן־נריה  לאמר׃
אהה  אדני  יהוה  הנה  <BR>אתה  עשית  את־השמים<BR>ואת־הארץ  בכחך<BR>הגדול  ובזרעך<BR>הנטויה  לא־יפלא<BR>ממך  כל־דבר׃
עשה  חסד  לאלפים  <BR>ומשלם  עון  אבות<BR>אל־חיק  בניהם<BR>אחריהם  האל  הגדול<BR>הגבור  יהוה  צבאות<BR>שמו׃
גדל  העצה  ורב  <BR>העליליה  אשר־עיניך<BR>פקחות  על־כל־דרכי<BR>בני  אדם  לתת  לאיש<BR>כדרכיו  וכפרי<BR>מעלליו׃
אשר־שמת  אתות  <BR>ומפתים  בארץ־מצרים<BR>עד־היום  הזה<BR>ובישראל  ובאדם<BR>ותעשה־לך  שם  כיום<BR>הזה׃
ותצא  את־עמך  <BR>את־ישראל  מארץ<BR>מצרים  באתות<BR>ובמופתים  וביד<BR>חזקה  ובאזרוע<BR>נטויה  ובמורא<BR>גדול׃
ותתן  להם  את־הארץ  <BR>הזאת  אשר־נשבעת<BR>לאבותם  לתת  להם<BR>ארץ  זבת  חלב  ודבש׃
ויבאו  וירשו  אתה  <BR>ולא־שמעו  בקולך<BR>ובתרותך  לא־הלכו<BR>את  כל־אשר  צויתה<BR>להם  לעשות  לא  עשו<BR>ותקרא  אתם  את<BR>כל־הרעה  הזאת׃
הנה  הסללות  באו  <BR>העיר  ללכדה  והעיר<BR>נתנה  ביד  הכשדים<BR>הנלחמים  עליה  מפני<BR>החרב  והרעב  והדבר<BR>ואשר  דברת  היה<BR>והנך  ראה׃
ואתה  אמרת  אלי  <BR>אדני  יהוה  קנה־לך<BR>השדה  בכסף  והעד<BR>עדים  והעיר  נתנה<BR>ביד  הכשדים׃
ויהי  דבר־יהוה  <BR>אל־ירמיהו  לאמר׃
הנה  אני  יהוה  אלהי  <BR>כל־בשר  הממני  יפלא<BR>כל־דבר׃
לכן  כה  אמר  יהוה  <BR>הנני  נתן  את־העיר<BR>הזאת  ביד  הכשדים<BR>וביד  נבוכדראצר<BR>מלך־בבל  ולכדה׃
ובאו  הכשדים  <BR>הנלחמים  על־העיר<BR>הזאת  והציתו<BR>את־העיר  הזאת  באש<BR>ושרפוה  ואת  הבתים<BR>אשר  קטרו<BR>על־גגותיהם  לבעל<BR>והסכו  נסכים<BR>לאלהים  אחרים  למען<BR>הכעסני׃
כי־היו  בני־ישראל  <BR>ובני  יהודה  אך<BR>עשים  הרע  בעיני<BR>מנערתיהם  כי<BR>בני־ישראל  אך<BR>מכעסים  אתי  במעשה<BR>ידיהם  נאם־יהוה׃
כי  על־אפי  <BR>ועל־חמתי  היתה  לי<BR>העיר  הזאת<BR>למן־היום  אשר  בנו<BR>אותה  ועד  היום  הזה<BR>להסירה  מעל  פני׃
על  כל־רעת  <BR>בני־ישראל  ובני<BR>יהודה  אשר  עשו<BR>להכעסני  המה<BR>מלכיהם  שריהם<BR>כהניהם  ונביאיהם<BR>ואיש  יהודה  וישבי<BR>ירושלם׃
ויפנו  אלי  ערף  ולא  <BR>פנים  ולמד  אתם<BR>השכם  ולמד  ואינם<BR>שמעים  לקחת  מוסר׃
וישימו  שקוציהם  <BR>בבית  אשר־נקרא־שמי<BR>עליו  לטמאו׃
ויבנו  את־במות  <BR>הבעל  אשר  בגיא<BR>בן־הנם  להעביר<BR>את־בניהם  ואת־<BR>בנותיהם  למלך  אשר<BR>לא־צויתים  ולא<BR>עלתה  על־לבי  לעשות<BR>התועבה  הזאת  למען<BR>החטי  את־יהודה׃
ועתה  לכן  כה־אמר  <BR>יהוה  אלהי  ישראל<BR>אל־העיר  הזאת  אשר<BR>אתם  אמרים  נתנה<BR>ביד  מלך־בבל  בחרב<BR>וברעב  ובדבר׃
הנני  מקבצם  <BR>מכל־הארצות  אשר<BR>הדחתים  שם  באפי<BR>ובחמתי  ובקצף  גדול<BR>והשבתים  אל־המקום<BR>הזה  והשבתים  לבטח׃
והיו  לי  לעם  ואני  <BR>אהיה  להם  לאלהים׃
ונתתי  להם  לב  אחד  <BR>ודרך  אחד  ליראה<BR>אותי  כל־הימים<BR>לטוב  להם  ולבניהם<BR>אחריהם׃
וכרתי  להם  ברית  <BR>עולם  אשר  לא־אשוב<BR>מאחריהם  להיטיבי<BR>אותם  ואת־  יראתי<BR>אתן  בלבבם  לבלתי<BR>סור  מעלי׃
וששתי  עליהם  להטיב  <BR>אותם  ונטעתים  בארץ<BR>הזאת  באמת  בכל־לבי<BR>ובכל־  נפשי׃
כי־כה  אמר  יהוה  <BR>כאשר  הבאתי  אל־העם<BR>הזה  את  כל־הרעה<BR>הגדולה  הזאת  כן<BR>אנכי  מביא  עליהם<BR>את־כל־הטובה  אשר<BR>אנכי  דבר  עליהם׃
ונקנה  השדה  בארץ  <BR>הזאת  אשר  אתם<BR>אמרים  שממה  היא<BR>מאין  אדם  ובהמה<BR>נתנה  ביד  הכשדים׃
שדות  בכסף  יקנו  <BR>וכתוב  בספר  וחתום<BR>והעד  עדים  בארץ<BR>בנימן  ובסביבי<BR>ירושלם  ובערי<BR>יהודה  ובערי  ההר<BR>ובערי  השפלה  ובערי<BR>הנגב  כי־אשיב  את־<BR>שבותם  נאם־יהוה׃
