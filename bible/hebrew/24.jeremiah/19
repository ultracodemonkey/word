כה  אמר  יהוה  הלוך  <BR>וקנית  בקבק  יוצר<BR>חרש  ומזקני  העם<BR>ומזקני  הכהנים׃
ויצאת  אל־גיא  <BR>בן־הנם  אשר  פתח<BR>שער  החרסות  וקראת<BR>שם  את־הדברים  אשר־<BR>אדבר  אליך׃
ואמרת  שמעו  <BR>דבר־יהוה  מלכי<BR>יהודה  וישבי<BR>ירושלם  כה־אמר<BR>יהוה  צבאות  אלהי<BR>ישראל  הנני  מביא<BR>רעה  על־המקום  הזה<BR>אשר  כל־שמעה  תצלנה<BR>אזניו׃
יען  אשר  עזבני  <BR>וינכרו  את־המקום<BR>הזה  ויקטרו־בו<BR>לאלהים  אחרים  אשר<BR>לא־ידעום  המה<BR>ואבותיהם  ומלכי<BR>יהודה  ומלאו<BR>את־המקום  הזה  דם<BR>נקים׃
ובנו  את־במות  הבעל  <BR>לשרף  את־בניהם  באש<BR>עלות  לבעל  אשר<BR>לא־צויתי  ולא<BR>דברתי  ולא  עלתה<BR>על־לבי׃
לכן  הנה־ימים  באים  <BR>נאם־יהוה  ולא־יקרא<BR>למקום  הזה  עוד<BR>התפת  וגיא  בן־הנם<BR>כי  אם־גיא  ההרגה׃
ובקתי  את־עצת  <BR>יהודה  וירושלם<BR>במקום  הזה  והפלתים<BR>בחרב  לפני  איביהם<BR>וביד  מבקשי  נפשם<BR>ונתתי  את־נבלתם<BR>למאכל  לעוף  השמים<BR>ולבהמת  הארץ׃
ושמתי  את־העיר  <BR>הזאת  לשמה  ולשרקה<BR>כל  עבר  עליה  ישם<BR>וישרק  על־כל־<BR>מכתה׃
והאכלתים  את־בשר  <BR>בניהם  ואת  בשר<BR>בנתיהם  ואיש<BR>בשר־רעהו  יאכלו<BR>במצור  ובמצוק  אשר<BR>יציקו  להם  איביהם<BR>ומבקשי  נפשם׃
ושברת  הבקבק  לעיני  <BR>האנשים  ההלכים<BR>אותך׃
ואמרת  אליהם  <BR>כה־אמר  יהוה  צבאות<BR>ככה  אשבר  את־העם<BR>הזה  ואת־העיר  הזאת<BR>כאשר  ישבר  את־כלי<BR>היוצר  אשר  לא־יוכל<BR>להרפה  עוד  ובתפת<BR>יקברו  מאין  מקום<BR>לקבור׃
כן־אעשה  למקום  הזה  <BR>נאם־יהוה  וליושביו<BR>ולתת  את־העיר  הזאת<BR>כתפת׃
והיו  בתי  ירושלם  <BR>ובתי  מלכי  יהודה<BR>כמקום  התפת  הטמאים<BR>לכל  הבתים  אשר<BR>קטרו  על־גגתיהם<BR>לכל  צבא  השמים<BR>והסך  נסכים  לאלהים<BR>אחרים׃
ויבא  ירמיהו  מהתפת  <BR>אשר  שלחו  יהוה  שם<BR>להנבא  ויעמד  בחצר<BR>בית־יהוה  ויאמר<BR>אל־כל־העם׃
כה־אמר  יהוה  צבאות  <BR>אלהי  ישראל  הנני<BR>מבי  אל־העיר  הזאת<BR>ועל־כל־  עריה  את<BR>כל־הרעה  אשר  דברתי<BR>עליה  כי  הקשו<BR>את־ערפם  לבלתי<BR>שמוע  את־  דברי׃
