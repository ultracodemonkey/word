הוי  רעים  מאבדים  <BR>ומפצים  את־צאן<BR>מרעיתי  נאם־יהוה׃
לכן  כה־אמר  יהוה  <BR>אלהי  ישראל<BR>על־הרעים  הרעים<BR>את־עמי  אתם  הפצתם<BR>את־  צאני  ותדחום<BR>ולא  פקדתם  אתם<BR>הנני  פקד  עליכם<BR>את־רע  מעלליכם<BR>נאם־  יהוה׃
ואני  אקבץ  <BR>את־שארית  צאני  מכל<BR>הארצות  אשר־הדחתי<BR>אתם  שם  והשבתי<BR>אתהן  על־נוהן  ופרו<BR>ורבו׃
והקמתי  עליהם  רעים  <BR>ורעום  ולא־ייראו<BR>עוד  ולא־יחתו  ולא<BR>יפקדו  נאם־  יהוה׃
הנה  ימים  באים  <BR>נאם־יהוה  והקמתי<BR>לדוד  צמח  צדיק<BR>ומלך  מלך  והשכיל<BR>ועשה  משפט  וצדקה<BR>בארץ׃
בימיו  תושע  יהודה  <BR>וישראל  ישכן  לבטח<BR>וזה־שמו  אשר־יקראו<BR>יהוה  צדקנו׃
לכן  הנה־ימים  באים  <BR>נאם־יהוה<BR>ולא־יאמרו  עוד<BR>חי־יהוה  אשר  העלה<BR>את־  בני  ישראל<BR>מארץ  מצרים׃
כי  אם־חי־יהוה  אשר  <BR>העלה  ואשר  הביא<BR>את־זרע  בית  ישראל<BR>מארץ  צפונה  ומכל<BR>הארצות  אשר  הדחתים<BR>שם  וישבו<BR>על־אדמתם׃
לנבאים  נשבר  לבי  <BR>בקרבי  רחפו<BR>כל־עצמותי  הייתי<BR>כאיש  שכור  וכגבר<BR>עברו  יין  מפני<BR>יהוה  ומפני  דברי<BR>קדשו׃
כי  מנאפים  מלאה  <BR>הארץ  כי־מפני  אלה<BR>אבלה  הארץ  יבשו<BR>נאות  מדבר  ותהי<BR>מרוצתם  רעה<BR>וגבורתם  לא־כן׃
כי־גם־נביא  גם־כהן  <BR>חנפו  גם־בביתי<BR>מצאתי  רעתם<BR>נאם־יהוה׃
לכן  יהיה  דרכם  להם  <BR>כחלקלקות  באפלה<BR>ידחו  ונפלו  בה<BR>כי־אביא  עליהם  רעה<BR>שנת  פקדתם<BR>נאם־יהוה׃
ובנביאי  שמרון  <BR>ראיתי  תפלה  הנבאו<BR>בבעל  ויתעו  את־עמי<BR>את־ישראל׃
ובנבאי  ירושלם  <BR>ראיתי  שערורה  נאוף<BR>והלך  בשקר  וחזקו<BR>ידי  מרעים<BR>לבלתי־שבו  איש<BR>מרעתו  היו־לי  כלם<BR>כסדם  וישביה<BR>כעמרה׃
לכן  כה־אמר  יהוה  <BR>צבאות  על־הנבאים<BR>הנני  מאכיל  אותם<BR>לענה  והשקתים<BR>מי־ראש  כי  מאת<BR>נביאי  ירושלם  יצאה<BR>חנפה  לכל־הארץ׃
כה־אמר  יהוה  צבאות  <BR>אל־תשמעו  על־דברי<BR>הנבאים  הנבאים  לכם<BR>מהבלים  המה  אתכם<BR>חזון  לבם  ידברו  לא<BR>מפי  יהוה׃
אמרים  אמור  למנאצי  <BR>דבר  יהוה  שלום<BR>יהיה  לכם  וכל  הלך<BR>בשררות  לבו  אמרו<BR>לא־תבוא  עליכם<BR>רעה׃
כי  מי  עמד  בסוד  <BR>יהוה  וירא  וישמע<BR>את־דברו  מי־הקשיב<BR>דברי  וישמע׃
הנה  סערת  יהוה  חמה  <BR>יצאה  וסער  מתחולל<BR>על  ראש  רשעים<BR>יחול׃
לא  ישוב  אף־יהוה  <BR>עד־עשתו  ועד־הקימו<BR>מזמות  לבו  באחרית<BR>הימים  תתבוננו  בה<BR>בינה׃
לא־שלחתי  <BR>את־הנבאים  והם  רצו<BR>לא־דברתי  אליהם<BR>והם  נבאו׃
ואם־עמדו  בסודי  <BR>וישמעו  דברי<BR>את־עמי  וישבום<BR>מדרכם  הרע  ומרע<BR>מעלליהם׃
האלהי  מקרב  אני  <BR>נאם־יהוה  ולא  אלהי<BR>מרחק׃
אם־יסתר  איש  <BR>במסתרים  ואני<BR>לא־אראנו  נאם־יהוה<BR>הלוא  את־השמים<BR>ואת־  הארץ  אני  מלא<BR>נאם־יהוה׃
שמעתי  את  אשר־אמרו  <BR>הנבאים  הנבאים<BR>בשמי  שקר  לאמר<BR>חלמתי  חלמתי׃
עד־מתי  היש  בלב  <BR>הנבאים  נבאי  השקר<BR>ונביאי  תרמת  לבם׃
החשבים  להשכיח  <BR>את־עמי  שמי<BR>בחלומתם  אשר  יספרו<BR>איש  לרעהו  כאשר<BR>שכחו  אבותם  את־שמי<BR>בבעל׃
הנביא  אשר־אתו  <BR>חלום  יספר  חלום<BR>ואשר  דברי  אתו<BR>ידבר  דברי  אמת  מה־<BR>לתבן  את־הבר<BR>נאם־יהוה׃
הלוא  כה  דברי  כאש  <BR>נאם־יהוה  וכפטיש<BR>יפצץ  סלע׃
לכן  הנני  <BR>על־הנבאים<BR>נאם־יהוה  מגנבי<BR>דברי  איש  מאת<BR>רעהו׃
הנני  על־הנביאם  <BR>נאם־יהוה  הלקחים<BR>לשונם  וינאמו  נאם׃
הנני  על־נבאי  <BR>חלמות  שקר<BR>נאם־יהוה  ויספרום<BR>ויתעו  את־עמי<BR>בשקריהם  ובפחזותם<BR>ואנכי  לא־שלחתים<BR>ולא  צויתים  והועיל<BR>לא־יועילו  לעם־הזה<BR>נאם־יהוה׃
וכי־ישאלך  העם  הזה  <BR>או־הנביא  או־כהן<BR>לאמר  מה־משא  יהוה<BR>ואמרת  אליהם<BR>את־מה־משא  ונטשתי<BR>אתכם  נאם־יהוה׃
והנביא  והכהן  והעם  <BR>אשר  יאמר  משא  יהוה<BR>ופקדתי  על־האיש<BR>ההוא  ועל־  ביתו׃
כה  תאמרו  איש  <BR>על־רעהו  ואיש<BR>אל־אחיו  מה־ענה<BR>יהוה  ומה־דבר<BR>יהוה׃
ומשא  יהוה  לא  <BR>תזכרו־עוד  כי  המשא<BR>יהיה  לאיש  דברו<BR>והפכתם  את־דברי<BR>אלהים  חיים  יהוה<BR>צבאות  אלהינו׃
כה  תאמר  אל־הנביא  <BR>מה־ענך  יהוה<BR>ומה־דבר  יהוה׃
ואם־משא  יהוה  <BR>תאמרו  לכן  כה  אמר<BR>יהוה  יען  אמרכם<BR>את־הדבר  הזה  משא<BR>יהוה  ואשלח  אליכם<BR>לאמר  לא  תאמרו  משא<BR>יהוה׃
לכן  הנני  ונשיתי  <BR>אתכם  נשא  ונטשתי<BR>אתכם  ואת־העיר  אשר<BR>נתתי  לכם<BR>ולאבותיכם  מעל<BR>פני׃
ונתתי  עליכם  חרפת  <BR>עולם  וכלמות  עולם<BR>אשר  לא  תשכח׃
