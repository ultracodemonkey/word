וישמע  פשחור  <BR>בן־אמר  הכהן<BR>והוא־פקיד  נגיד<BR>בבית  יהוה<BR>את־ירמיהו  נבא<BR>את־הדברים  האלה׃
ויכה  פשחור  את  <BR>ירמיהו  הנביא  ויתן<BR>אתו  על־המהפכת  אשר<BR>בשער  בנימן  העליון<BR>אשר  בבית  יהוה׃
ויהי  ממחרת  ויצא  <BR>פשחור  את־ירמיהו<BR>מן־המהפכת  ויאמר<BR>אליו  ירמיהו  לא<BR>פשחור  קרא  יהוה<BR>שמך  כי  אם־מגור<BR>מסביב׃
כי  כה  אמר  יהוה  <BR>הנני  נתנך  למגור<BR>לך  ולכל־אהביך<BR>ונפלו  בחרב  איביהם<BR>ועיניך  ראות<BR>ואת־כל־יהודה  אתן<BR>ביד  מלך־בבל  והגלם<BR>בבלה  והכם  בחרב׃
ונתתי  את־כל־חסן  <BR>העיר  הזאת<BR>ואת־כל־יגיעה<BR>ואת־כל־יקרה  ואת<BR>כל־  אוצרות  מלכי<BR>יהודה  אתן  ביד<BR>איביהם  ובזזום<BR>ולקחום  והביאום<BR>בבלה׃
ואתה  פשחור  וכל  <BR>ישבי  ביתך  תלכו<BR>בשבי  ובבל  תבוא<BR>ושם  תמות  ושם  תקבר<BR>אתה  וכל־אהביך<BR>אשר־נבאת  להם<BR>בשקר׃
פתיתני  יהוה  ואפת  <BR>חזקתני  ותוכל<BR>הייתי  לשחוק<BR>כל־היום  כלה  לעג<BR>לי׃
כי־מדי  אדבר  אזעק  <BR>חמס  ושד  אקרא<BR>כי־היה  דבר־יהוה<BR>לי  לחרפה  ולקלס<BR>כל־היום׃
ואמרתי  לא־אזכרנו  <BR>ולא־אדבר  עוד  בשמו<BR>והיה  בלבי  כאש<BR>בערת  עצר  בעצמתי<BR>ונלאיתי  כלכל  ולא<BR>אוכל׃
כי  שמעתי  דבת  רבים  <BR>מגור  מסביב  הגידו<BR>ונגידנו  כל  אנוש<BR>שלומי  שמרי  צלעי<BR>אולי  יפתה  ונוכלה<BR>לו  ונקחה  נקמתנו<BR>ממנו׃
ויהוה  אותי  כגבור  <BR>עריץ  על־כן  רדפי<BR>יכשלו  ולא  יכלו<BR>בשו  מאד  כי־  לא<BR>השכילו  כלמת  עולם<BR>לא  תשכח׃
ויהוה  צבאות  בחן  <BR>צדיק  ראה  כליות<BR>ולב  אראה  נקמתך<BR>מהם  כי  אליך  גליתי<BR>את־ריבי׃
שירו  ליהוה  הללו  <BR>את־יהוה  כי  הציל<BR>את־נפש  אביון  מיד<BR>מרעים׃
ארור  היום  אשר  <BR>ילדתי  בו  יום<BR>אשר־ילדתני  אמי<BR>אל־יהי  ברוך׃
ארור  האיש  אשר  בשר  <BR>את־אבי  לאמר<BR>ילד־לך  בן  זכר  שמח<BR>שמחהו׃
והיה  האיש  ההוא  <BR>כערים  אשר־הפך<BR>יהוה  ולא  נחם  ושמע<BR>זעקה  בבקר  ותרועה<BR>בעת  צהרים׃
אשר  לא־מותתני  <BR>מרחם  ותהי־לי  אמי<BR>קברי  ורחמה  הרת<BR>עולם׃
למה  זה  מרחם  יצאתי  <BR>לראות  עמל  ויגון<BR>ויכלו  בבשת  ימי׃
