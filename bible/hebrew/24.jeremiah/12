צדיק  אתה  יהוה  כי  <BR>אריב  אליך  אך<BR>משפטים  אדבר  אותך<BR>מדוע  דרך  רשעים<BR>צלחה  שלו  כל־בגדי<BR>בגד׃
נטעתם  גם־שרשו  <BR>ילכו  גם־עשו  פרי<BR>קרוב  אתה  בפיהם<BR>ורחוק  מכליותיהם׃
ואתה  יהוה  ידעתני  <BR>תראני  ובחנת  לבי<BR>אתך  התקם  כצאן<BR>לטבחה  והקדשם  ליום<BR>הרגה׃
עד־מתי  תאבל  הארץ  <BR>ועשב  כל־השדה  ייבש<BR>מרעת  ישבי־בה  ספתה<BR>בהמות  ועוף  כי<BR>אמרו  לא  יראה<BR>את־אחריתנו׃
כי  את־רגלים  רצתה  <BR>וילאוך  ואיך  תתחרה<BR>את־הסוסים  ובארץ<BR>שלום  אתה  בוטח<BR>ואיך  תעשה  בגאון<BR>הירדן׃
כי  גם־אחיך  <BR>ובית־אביך  גם־המה<BR>בגדו  בך  גם־המה<BR>קראו  אחריך  מלא<BR>אל־  תאמן  בם<BR>כי־ידברו  אליך<BR>טובות׃
עזבתי  את־ביתי  <BR>נטשתי  את־נחלתי<BR>נתתי  את־ידדות<BR>נפשי  בכף  איביה׃
היתה־לי  נחלתי  <BR>כאריה  ביער  נתנה<BR>עלי  בקולה  על־כן<BR>שנאתיה׃
העיט  צבוע  נחלתי  <BR>לי  העיט  סביב  עליה<BR>לכו  אספו  כל־חית<BR>השדה  התיו  לאכלה׃
רעים  רבים  שחתו  <BR>כרמי  בססו<BR>את־חלקתי  נתנו<BR>את־חלקת  חמדתי<BR>למדבר  שממה׃
שמה  לשממה  אבלה  <BR>עלי  שממה  נשמה<BR>כל־הארץ  כי  אין<BR>איש  שם  על־לב׃
על־כל־שפים  במדבר  <BR>באו  שדדים  כי  חרב<BR>ליהוה  אכלה<BR>מקצה־ארץ  ועד־  קצה<BR>הארץ  אין  שלום<BR>לכל־בשר׃
זרעו  חטים  וקצים  <BR>קצרו  נחלו  לא<BR>יועלו  ובשו<BR>מתבואתיכם  מחרון<BR>אף־  יהוה׃
כה  אמר  יהוה  <BR>על־כל־שכני  הרעים<BR>הנגעים  בנחלה<BR>אשר־הנחלתי  את־עמי<BR>את־ישראל  הנני<BR>נתשם  מעל  אדמתם<BR>ואת־בית  יהודה<BR>אתוש  מתוכם׃
והיה  אחרי  נתשי  <BR>אותם  אשוב  ורחמתים<BR>והשבתים  איש<BR>לנחלתו  ואיש<BR>לארצו׃
והיה  אם־למד  ילמדו  <BR>את־דרכי  עמי  להשבע<BR>בשמי  חי־יהוה  כאשר<BR>למדו  את־עמי  להשבע<BR>בבעל  ונבנו  בתוך<BR>עמי׃
ואם  לא  ישמעו  <BR>ונתשתי  את־הגוי<BR>ההוא  נתוש  ואבד<BR>נאם־יהוה׃
