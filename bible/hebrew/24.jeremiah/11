הדבר  אשר  היה  <BR>אל־ירמיהו  מאת<BR>יהוה  לאמר׃
שמעו  את־דברי  <BR>הברית  הזאת  ודברתם<BR>אל־איש  יהודה<BR>ועל־ישבי  ירושלם׃
ואמרת  אליהם  <BR>כה־אמר  יהוה  אלהי<BR>ישראל  ארור  האיש<BR>אשר  לא  ישמע  את־<BR>דברי  הברית  הזאת׃
אשר  צויתי  <BR>את־אבותיכם  ביום<BR>הוציאי־אותם<BR>מארץ־מצרים  מכור<BR>הברזל  לאמר  שמעו<BR>בקולי  ועשיתם  אותם<BR>ככל  אשר־אצוה  אתכם<BR>והייתם  לי  לעם<BR>ואנכי  אהיה  לכם<BR>לאלהים׃
למען  הקים  <BR>את־השבועה<BR>אשר־נשבעתי<BR>לאבותיכם  לתת  להם<BR>ארץ  זבת  חלב  ודבש<BR>כיום  הזה  ואען<BR>ואמר  אמן  יהוה׃
ויאמר  יהוה  אלי  <BR>קרא  את־כל־הדברים<BR>האלה  בערי  יהודה<BR>ובחצות  ירושלם<BR>לאמר  שמעו  את־דברי<BR>הברית  הזאת  ועשיתם<BR>אותם׃
כי  העד  העדתי  <BR>באבותיכם  ביום<BR>העלותי  אותם  מארץ<BR>מצרים  ועד־היום<BR>הזה  השכם  והעד<BR>לאמר  שמעו  בקולי׃
ולא  שמעו  ולא־הטו  <BR>את־אזנם  וילכו  איש<BR>בשרירות  לבם  הרע<BR>ואביא  עליהם<BR>את־כל־דברי<BR>הברית־הזאת<BR>אשר־צויתי  לעשות<BR>ולא  עשו׃
ויאמר  יהוה  אלי  <BR>נמצא־קשר  באיש<BR>יהודה  ובישבי<BR>ירושלם׃
שבו  על־עונת  אבותם  <BR>הראשנים  אשר  מאנו<BR>לשמוע  את־דברי<BR>והמה  הלכו  אחרי<BR>אלהים  אחרים  לעבדם<BR>הפרו  בית־ישראל<BR>ובית  יהודה<BR>את־בריתי  אשר  כרתי<BR>את־אבותם׃
לכן  כה  אמר  יהוה  <BR>הנני  מביא  אליהם<BR>רעה  אשר  לא־יוכלו<BR>לצאת  ממנה  וזעקו<BR>אלי  ולא  אשמע<BR>אליהם׃
והלכו  ערי  יהודה  <BR>וישבי  ירושלם<BR>וזעקו  אל־האלהים<BR>אשר  הם  מקטרים  להם<BR>והושע  לא־יושיעו<BR>להם  בעת  רעתם׃
כי  מספר  עריך  היו  <BR>אלהיך  יהודה  ומספר<BR>חצות  ירושלם  שמתם<BR>מזבחות  לבשת<BR>מזבחות  לקטר  לבעל׃
ואתה  אל־תתפלל  <BR>בעד־העם  הזה<BR>ואל־תשא  בעדם  רנה<BR>ותפלה  כי  אינני<BR>שמע  בעת  קראם  אלי<BR>בעד  רעתם׃
מה  לידידי  בביתי  <BR>עשותה  המזמתה<BR>הרבים  ובשר־קדש<BR>יעברו  מעליך  כי<BR>רעתכי  אז  תעלזי׃
זית  רענן  יפה  <BR>פרי־תאר  קרא  יהוה<BR>שמך  לקול  המולה<BR>גדלה  הצית  אש  עליה<BR>ורעו  דליותיו׃
ויהוה  צבאות  הנוטע  <BR>אותך  דבר  עליך  רעה<BR>בגלל  רעת<BR>בית־ישראל  ובית<BR>יהודה  אשר  עשו  להם<BR>להכעסני  לקטר<BR>לבעל׃
ויהוה  הודיעני  <BR>ואדעה  אז  הראיתני<BR>מעלליהם׃
ואני  ככבש  אלוף  <BR>יובל  לטבוח<BR>ולא־ידעתי  כי־עלי<BR>חשבו  מחשבות<BR>נשחיתה  עץ  בלחמו<BR>ונכרתנו  מארץ  חיים<BR>ושמו  לא־יזכר  עוד׃
ויהוה  צבאות  שפט  <BR>צדק  בחן  כליות  ולב<BR>אראה  נקמתך  מהם  כי<BR>אליך  גליתי<BR>את־ריבי׃
לכן  כה־אמר  יהוה  <BR>על־אנשי  ענתות<BR>המבקשים  את־נפשך<BR>לאמר  לא  תנבא  בשם<BR>יהוה  ולא  תמות<BR>בידנו׃
לכן  כה  אמר  יהוה  <BR>צבאות  הנני  פקד<BR>עליהם  הבחורים<BR>ימתו  בחרב  בניהם<BR>ובנותיהם  ימתו<BR>ברעב׃
ושארית  לא  תהיה  <BR>להם  כי־אביא  רעה<BR>אל־אנשי  ענתות  שנת<BR>פקדתם׃
