ויעמד  שטן  <BR>על־ישראל  ויסת<BR>את־דויד  למנות<BR>את־ישראל׃
ויאמר  דויד  <BR>אל־יואב  ואל־שרי<BR>העם  לכו  ספרו<BR>את־ישראל  מבאר  שבע<BR>ועד־  דן  והביאו<BR>אלי  ואדעה<BR>את־מספרם׃
ויאמר  יואב  יוסף  <BR>יהוה  על־עמו  כהם<BR>מאה  פעמים  הלא<BR>אדני  המלך  כלם<BR>לאדני  לעבדים  למה<BR>יבקש  זאת  אדני  למה<BR>יהיה  לאשמה<BR>לישראל׃
ודבר־המלך  חזק  <BR>על־יואב  ויצא  יואב<BR>ויתהלך  בכל־ישראל<BR>ויבא  ירושלם׃
ויתן  יואב  את־מספר  <BR>מפקד־העם  אל־דויד<BR>ויהי  כל־ישראל  אלף<BR>אלפים  ומאה  אלף<BR>איש  שלף  חרב<BR>ויהודה  ארבע  מאות<BR>ושבעים  אלף  איש<BR>שלף  חרב׃
ולוי  ובנימן  לא  <BR>פקד  בתוכם  כי־נתעב<BR>דבר־המלך  את־יואב׃
וירע  בעיני  האלהים  <BR>על־הדבר  הזה  ויך<BR>את־ישראל׃
ויאמר  דויד  <BR>אל־האלהים  חטאתי<BR>מאד  אשר  עשיתי<BR>את־הדבר  הזה  ועתה<BR>העבר־נא  את־עוון<BR>עבדך  כי  נסכלתי<BR>מאד׃
וידבר  יהוה  אל־גד  <BR>חזה  דויד  לאמר׃
לך  ודברת  אל־דויד  <BR>לאמר  כה  אמר  יהוה<BR>שלוש  אני  נטה  עליך<BR>בחר־לך  אחת  מהנה<BR>ואעשה־לך׃
ויבא  גד  אל־דויד  <BR>ויאמר  לו  כה־אמר<BR>יהוה  קבל־לך׃
אם־שלוש  שנים  רעב  <BR>ואם־שלשה  חדשים<BR>נספה  מפני־צריך<BR>וחרב  אויבך  למשגת<BR>ואם־שלשת  ימים  חרב<BR>יהוה  ודבר  בארץ<BR>ומלאך  יהוה  משחית<BR>בכל־  גבול  ישראל<BR>ועתה  ראה  מה־אשיב<BR>את־שלחי  דבר׃
ויאמר  דויד  אל־גד  <BR>צר־לי  מאד  אפלה־נא<BR>ביד־יהוה  כי־רבים<BR>רחמיו  מאד<BR>וביד־אדם  אל־אפל׃
ויתן  יהוה  דבר  <BR>בישראל  ויפל<BR>מישראל  שבעים  אלף<BR>איש׃
וישלח  האלהים  מלאך  <BR>לירושלם  להשחיתה<BR>וכהשחית  ראה  יהוה<BR>וינחם  על־  הרעה<BR>ויאמר  למלאך<BR>המשחית  רב  עתה  הרף<BR>ידך  ומלאך  יהוה<BR>עמד  עם־גרן  ארנן<BR>היבוסי׃
וישא  דויד  <BR>את־עיניו  וירא<BR>את־מלאך  יהוה  עמד<BR>בין  הארץ  ובין<BR>השמים  וחרבו  שלופה<BR>בידו  נטויה<BR>על־ירושלם  ויפל<BR>דויד  והזקנים<BR>מכסים  בשקים<BR>על־פניהם׃
ויאמר  דויד  <BR>אל־האלהים  הלא  אני<BR>אמרתי  למנות  בעם<BR>ואני־הוא  אשר־<BR>חטאתי  והרע  הרעותי<BR>ואלה  הצאן  מה  עשו<BR>יהוה  אלהי  תהי  נא<BR>ידך  בי  ובבית  אבי<BR>ובעמך  לא  למגפה׃
ומלאך  יהוה  אמר  <BR>אל־גד  לאמר  לדויד<BR>כי  יעלה  דויד<BR>להקים  מזבח  ליהוה<BR>בגרן  ארנן  היבסי׃
ויעל  דויד  בדבר־גד  <BR>אשר  דבר  בשם  יהוה׃
וישב  ארנן  וירא  <BR>את־המלאך  וארבעת<BR>בניו  עמו  מתחבאים<BR>וארנן  דש  חטים׃
ויבא  דויד  עד־ארנן  <BR>ויבט  ארנן  וירא<BR>את־דויד  ויצא<BR>מן־הגרן  וישתחו<BR>לדויד  אפים  ארצה׃
ויאמר  דויד  <BR>אל־ארנן  תנה־לי<BR>מקום  הגרן<BR>ואבנה־בו  מזבח<BR>ליהוה  בכסף  מלא<BR>תנהו  לי  ותעצר<BR>המגפה  מעל  העם׃
ויאמר  ארנן  <BR>אל־דויד  קח־לך<BR>ויעש  אדני  המלך<BR>הטוב  בעיניו  ראה<BR>נתתי  הבקר  לעלות<BR>והמורגים  לעצים<BR>והחטים  למנחה  הכל<BR>נתתי׃
ויאמר  המלך  דויד  <BR>לארנן  לא  כי־קנה<BR>אקנה  בכסף  מלא  כי<BR>לא־אשא  אשר־  לך<BR>ליהוה  והעלות  עולה<BR>חנם׃
ויתן  דויד  לארנן  <BR>במקום  שקלי  זהב<BR>משקל  שש  מאות׃
ויבן  שם  דויד  מזבח  <BR>ליהוה  ויעל  עלות<BR>ושלמים  ויקרא<BR>אל־יהוה  ויענהו<BR>באש  מן־השמים  על<BR>מזבח  העלה׃
ויאמר  יהוה  למלאך  <BR>וישב  חרבו<BR>אל־נדנה׃
בעת  ההיא  בראות  <BR>דויד  כי־ענהו  יהוה<BR>בגרן  ארנן  היבוסי<BR>ויזבח  שם׃
ומשכן  יהוה  <BR>אשר־עשה  משה  במדבר<BR>ומזבח  העולה  בעת<BR>ההיא  בבמה  בגבעון׃
ולא־יכל  דויד  ללכת  <BR>לפניו  לדרש  אלהים<BR>כי  נבעת  מפני  חרב<BR>מלאך  יהוה׃
