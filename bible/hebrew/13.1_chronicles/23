ודויד  זקן  ושבע  <BR>ימים  וימלך<BR>את־שלמה  בנו<BR>על־ישראל׃
ויאסף  את־כל־שרי  <BR>ישראל  והכהנים<BR>והלוים׃
ויספרו  הלוים  מבן  <BR>שלשים  שנה  ומעלה<BR>ויהי  מספרם<BR>לגלגלתם  לגברים<BR>שלשים  ושמונה  אלף׃
מאלה  לנצח  <BR>על־מלאכת  בית־יהוה<BR>עשרים  וארבעה  אלף<BR>ושטרים  ושפטים  ששת<BR>אלפים׃
וארבעת  אלפים  <BR>שערים  וארבעת<BR>אלפים  מהללים<BR>ליהוה  בכלים  אשר<BR>עשיתי  להלל׃
ויחלקם  דויד  <BR>מחלקות  לבני  לוי<BR>לגרשון  קהת  ומררי׃
לגרשני  לעדן  <BR>ושמעי׃
בני  לעדן  הראש  <BR>יחיאל  וזתם  ויואל<BR>שלשה׃
בני  שמעי  שלמות  <BR>וחזיאל  והרן  שלשה<BR>אלה  ראשי  האבות<BR>ללעדן׃
ובני  שמעי  יחת  <BR>זינא  ויעוש  ובריעה<BR>אלה  בני־שמעי<BR>ארבעה׃
ויהי־יחת  הראש  <BR>וזיזה  השני  ויעוש<BR>ובריעה  לא־הרבו<BR>בנים  ויהיו  לבית<BR>אב  לפקדה  אחת׃
בני  קהת  עמרם  יצהר  <BR>חברון  ועזיאל<BR>ארבעה׃
בני  עמרם  אהרן  <BR>ומשה  ויבדל  אהרן<BR>להקדישו  קדש  קדשים<BR>הוא־ובניו  עד־<BR>עולם  להקטיר  לפני<BR>יהוה  לשרתו  ולברך<BR>בשמו  עד־עולם׃
ומשה  איש  האלהים  <BR>בניו  יקראו  על־שבט<BR>הלוי׃
בני  משה  גרשם  <BR>ואליעזר׃
בני  גרשום  שבואל  <BR>הראש׃
ויהיו  בני־אליעזר  <BR>רחביה  הראש<BR>ולא־היה  לאליעזר<BR>בנים  אחרים  ובני<BR>רחביה  רבו  למעלה׃
בני  יצהר  שלמית  <BR>הראש׃
בני  חברון  יריהו  <BR>הראש  אמריה  השני<BR>יחזיאל  השלישי<BR>ויקמעם  הרביעי׃
בני  עזיאל  מיכה  <BR>הראש  וישיה  השני׃
בני  מררי  מחלי  <BR>ומושי  בני  מחלי<BR>אלעזר  וקיש׃
וימת  אלעזר  <BR>ולא־היו  לו  בנים<BR>כי  אם־בנות  וישאום<BR>בני־קיש  אחיהם׃
בני  מושי  מחלי  <BR>ועדר  וירמות  שלשה׃
אלה  בני־לוי  לבית  <BR>אבתיהם  ראשי  האבות<BR>לפקודיהם  במספר<BR>שמות  לגלגלתם  עשה<BR>המלאכה  לעבדת  בית<BR>יהוה  מבן  עשרים<BR>שנה  ומעלה׃
כי  אמר  דויד  הניח  <BR>יהוה  אלהי־ישראל<BR>לעמו  וישכן<BR>בירושלם  עד־<BR>לעולם׃
וגם  ללוים  <BR>אין־לשאת  את־המשכן<BR>ואת־כל־כליו<BR>לעבדתו׃
כי  בדברי  דויד  <BR>האחרנים  המה  מספר<BR>בני־לוי  מבן  עשרים<BR>שנה  ולמעלה׃
כי  מעמדם  ליד־בני  <BR>אהרן  לעבדת  בית<BR>יהוה  על־החצרות<BR>ועל־הלשכות<BR>ועל־טהרת  לכל־קדש<BR>ומעשה  עבדת  בית<BR>האלהים׃
וללחם  המערכת  <BR>ולסלת  למנחה<BR>ולרקיקי  המצות<BR>ולמחבת  ולמרבכת<BR>ולכל־  משורה  ומדה׃
ולעמד  בבקר  בבקר  <BR>להדות  ולהלל  ליהוה<BR>וכן  לערב׃
ולכל  העלות  עלות  <BR>ליהוה  לשבתות<BR>לחדשים  ולמעדים<BR>במספר  כמשפט  עליהם<BR>תמיד  לפני  יהוה׃
ושמרו  את־משמרת  <BR>אהל־מועד  ואת<BR>משמרת  הקדש  ומשמרת<BR>בני  אהרן  אחיהם<BR>לעבדת  בית  יהוה׃
