ויאמר  דויד  זה  הוא  <BR>בית  יהוה  האלהים<BR>וזה־מזבח  לעלה<BR>לישראל׃
ויאמר  דויד  לכנוס  <BR>את־הגרים  אשר  בארץ<BR>ישראל  ויעמד  חצבים<BR>לחצוב  אבני  גזית<BR>לבנות  בית  האלהים׃
וברזל  לרב  למסמרים  <BR>לדלתות  השערים<BR>ולמחברות  הכין<BR>דויד  ונחשת  לרב<BR>אין  משקל׃
ועצי  ארזים  לאין  <BR>מספר  כי  הביאו<BR>הצידנים  והצרים<BR>עצי  ארזים  לרב<BR>לדויד׃
ויאמר  דויד  שלמה  <BR>בני  נער  ורך  והבית<BR>לבנות  ליהוה<BR>להגדיל  למעלה  לשם<BR>ולתפארת<BR>לכל־הארצות  אכינה<BR>נא  לו  ויכן  דויד<BR>לרב  לפני  מותו׃
ויקרא  לשלמה  בנו  <BR>ויצוהו  לבנות  בית<BR>ליהוה  אלהי  ישראל׃
ויאמר  דויד  לשלמה  <BR>בנו  אני  היה<BR>עם־לבבי  לבנות  בית<BR>לשם  יהוה  אלהי׃
ויהי  עלי  דבר־יהוה  <BR>לאמר  דם  לרב  שפכת<BR>ומלחמות  גדלות<BR>עשית  לא־תבנה  בית<BR>לשמי  כי  דמים  רבים<BR>שפכת  ארצה  לפני׃
הנה־בן  נולד  לך  <BR>הוא  יהיה  איש<BR>מנוחה  והנחותי  לו<BR>מכל־אויביו  מסביב<BR>כי  שלמה  יהיה  שמו<BR>ושלום  ושקט  אתן<BR>על־ישראל  בימיו׃
הוא־יבנה  בית  לשמי  <BR>והוא  יהיה־לי  לבן<BR>ואני־לו  לאב<BR>והכינותי  כסא<BR>מלכותו  על־ישראל<BR>עד־עולם׃
עתה  בני  יהי  יהוה  <BR>עמך  והצלחת  ובנית<BR>בית  יהוה  אלהיך<BR>כאשר  דבר  עליך׃
אך  יתן־לך  יהוה  <BR>שכל  ובינה  ויצוך<BR>על־ישראל  ולשמור<BR>את־תורת  יהוה<BR>אלהיך׃
אז  תצליח  אם־תשמור  <BR>לעשות  את־החקים<BR>ואת־המשפטים  אשר<BR>צוה  יהוה  את־  משה<BR>על־ישראל  חזק  ואמץ<BR>אל־תירא  ואל־תחת׃
והנה  בעניי  <BR>הכינותי  לבית־יהוה<BR>זהב  ככרים  מאה־אלף<BR>וכסף  אלף  אלפים<BR>ככרים  ולנחשת<BR>ולברזל  אין  משקל<BR>כי  לרב  היה  ועצים<BR>ואבנים  הכינותי<BR>ועליהם  תוסיף׃
ועמך  לרב  עשי  <BR>מלאכה  חצבים  וחרשי<BR>אבן  ועץ  וכל־חכם<BR>בכל־מלאכה׃
לזהב  לכסף  ולנחשת  <BR>ולברזל  אין  מספר<BR>קום  ועשה  ויהי<BR>יהוה  עמך׃
ויצו  דויד  לכל־שרי  <BR>ישראל  לעזר  לשלמה<BR>בנו׃
הלא  יהוה  אלהיכם  <BR>עמכם  והניח  לכם<BR>מסביב  כי  נתן  בידי<BR>את  ישבי  הארץ<BR>ונכבשה  הארץ  לפני<BR>יהוה  ולפני  עמו׃
עתה  תנו  לבבכם  <BR>ונפשכם  לדרוש<BR>ליהוה  אלהיכם<BR>וקומו  ובנו<BR>את־מקדש  יהוה<BR>האלהים  להביא<BR>את־ארון  ברית־יהוה<BR>וכלי  קדש  האלהים<BR>לבית  הנבנה<BR>לשם־יהוה׃
