ויקהל  דויד  <BR>את־כל־שרי  ישראל<BR>שרי  השבטים  ושרי<BR>המחלקות  המשרתים<BR>את־  המלך  ושרי<BR>האלפים  ושרי  המאות<BR>ושרי<BR>כל־רכוש־ומקנה<BR>למלך  ולבניו  עם־<BR>הסריסים  והגבורים<BR>ולכל־גבור  חיל<BR>אל־ירושלם׃
ויקם  דויד  המלך  <BR>על־רגליו  ויאמר<BR>שמעוני  אחי  ועמי<BR>אני  עם־לבבי  לבנות<BR>בית  מנוחה  לארון<BR>ברית־יהוה  ולהדם<BR>רגלי  אלהינו<BR>והכינותי  לבנות׃
והאלהים  אמר  לי  <BR>לא־תבנה  בית  לשמי<BR>כי  איש  מלחמות  אתה<BR>ודמים  שפכת׃
ויבחר  יהוה  אלהי  <BR>ישראל  בי  מכל<BR>בית־אבי  להיות<BR>למלך  על־ישראל<BR>לעולם  כי  ביהודה<BR>בחר  לנגיד  ובבית<BR>יהודה  בית  אבי<BR>ובבני  אבי  בי  רצה<BR>להמליך<BR>על־כל־ישראל׃
ומכל־בני  כי  רבים  <BR>בנים  נתן  לי  יהוה<BR>ויבחר  בשלמה  בני<BR>לשבת  על־כסא  מלכות<BR>יהוה  על־ישראל׃
ויאמר  לי  שלמה  בנך  <BR>הוא־יבנה  ביתי<BR>וחצרותי  כי־בחרתי<BR>בו  לי  לבן  ואני<BR>אהיה־לו  לאב׃
והכינותי  <BR>את־מלכותו<BR>עד־לעולם  אם־יחזק<BR>לעשות  מצותי<BR>ומשפטי  כיום  הזה׃
ועתה  לעיני  <BR>כל־ישראל  קהל־יהוה<BR>ובאזני  אלהינו<BR>שמרו  ודרשו<BR>כל־מצות  יהוה<BR>אלהיכם  למען  תירשו<BR>את־הארץ  הטובה<BR>והנחלתם  לבניכם<BR>אחריכם  עד־  עולם׃
ואתה  שלמה־בני  דע  <BR>את־אלהי  אביך<BR>ועבדהו  בלב  שלם<BR>ובנפש  חפצה  כי  כל־<BR>לבבות  דורש  יהוה<BR>וכל־יצר  מחשבות<BR>מבין  אם־תדרשנו<BR>ימצא  לך  ואם־<BR>תעזבנו  יזניחך<BR>לעד׃
ראה  עתה  כי־יהוה  <BR>בחר  בך  לבנות־בית<BR>למקדש  חזק  ועשה׃
ויתן  דויד  לשלמה  <BR>בנו  את־תבנית<BR>האולם  ואת־בתיו<BR>וגנזכיו  ועליתיו<BR>וחדריו  הפנימים<BR>ובית  הכפרת׃
ותבנית  כל  אשר  היה  <BR>ברוח  עמו  לחצרות<BR>בית־יהוה<BR>ולכל־הלשכות  סביב<BR>לאצרות  בית  האלהים<BR>ולאצרות  הקדשים׃
ולמחלקות  הכהנים  <BR>והלוים  ולכל־מלאכת<BR>עבודת  בית־יהוה<BR>ולכל־כלי  עבודת<BR>בית־יהוה׃
לזהב  במשקל  לזהב  <BR>לכל־כלי  עבודה<BR>ועבודה  לכל  כלי<BR>הכסף  במשקל  לכל־<BR>כלי  עבודה  ועבודה׃
ומשקל  למנרות  הזהב  <BR>ונרתיהם  זהב<BR>במשקל־מנורה<BR>ומנורה  ונרתיה<BR>ולמנרות  הכסף<BR>במשקל  למנורה<BR>ונרתיה  כעבודת<BR>מנורה  ומנורה׃
ואת־הזהב  משקל  <BR>לשלחנות  המערכת<BR>לשלחן  ושלחן  וכסף<BR>לשלחנות  הכסף׃
והמזלגות  והמזרקות  <BR>והקשות  זהב  טהור<BR>ולכפורי  הזהב<BR>במשקל  לכפור  וכפור<BR>ולכפורי  הכסף<BR>במשקל  לכפור<BR>וכפור׃
ולמזבח  הקטרת  זהב  <BR>מזקק  במשקל<BR>ולתבנית  המרכבה<BR>הכרבים  זהב  לפרשים<BR>וסככים  על־ארון<BR>ברית־יהוה׃
הכל  בכתב  מיד  יהוה  <BR>עלי  השכיל  כל<BR>מלאכות  התבנית׃
ויאמר  דויד  לשלמה  <BR>בנו  חזק  ואמץ  ועשה<BR>אל־תירא  ואל־תחת<BR>כי  יהוה  אלהים<BR>אלהי  עמך  לא  ירפך<BR>ולא  יעזבך<BR>עד־לכלות  כל־מלאכת<BR>עבודת  בית־  יהוה׃
והנה  מחלקות  <BR>הכהנים  והלוים<BR>לכל־עבודת  בית<BR>האלהים  ועמך  בכל־<BR>מלאכה  לכל־נדיב<BR>בחכמה  לכל־עבודה<BR>והשרים  וכל־העם<BR>לכל־דבריך׃
