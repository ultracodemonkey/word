וישלח  חירם  מלך־צר  <BR>מלאכים  אל־דויד<BR>ועצי  ארזים  וחרשי<BR>קיר  וחרשי  עצים<BR>לבנות  לו  בית׃
וידע  דויד  <BR>כי־הכינו  יהוה<BR>למלך  על־ישראל<BR>כי־נשאת  למעלה<BR>מלכותו  בעבור  עמו<BR>ישראל׃
ויקח  דויד  עוד  <BR>נשים  בירושלם<BR>ויולד  דויד  עוד<BR>בנים  ובנות׃
ואלה  שמות  הילודים  <BR>אשר  היו־לו<BR>בירושלם  שמוע<BR>ושובב  נתן  ושלמה׃
ויבחר  ואלישוע  <BR>ואלפלט׃
ונגה  ונפג  ויפיע׃  
ואלישמע  ובעלידע  <BR>ואליפלט׃
וישמעו  פלשתים  <BR>כי־נמשח  דויד  למלך<BR>על־כל־ישראל  ויעלו<BR>כל־פלשתים  לבקש<BR>את־דויד  וישמע<BR>דויד  ויצא  לפניהם׃
ופלשתים  באו  <BR>ויפשטו  בעמק<BR>רפאים׃
וישאל  דויד  באלהים  <BR>לאמר  האעלה<BR>על־פלשתיים  ונתתם<BR>בידי  ויאמר  לו<BR>יהוה  עלה  ונתתים<BR>בידך׃
ויעלו  בבעל־פרצים  <BR>ויכם  שם  דויד<BR>ויאמר  דויד  פרץ<BR>האלהים  את־אויבי<BR>בידי  כפרץ  מים<BR>על־כן  קראו<BR>שם־המקום  ההוא  בעל<BR>פרצים׃
ויעזבו־שם  <BR>את־אלהיהם  ויאמר<BR>דויד  וישרפו  באש׃
ויסיפו  עוד  פלשתים  <BR>ויפשטו  בעמק׃
וישאל  עוד  דויד  <BR>באלהים  ויאמר  לו<BR>האלהים  לא  תעלה<BR>אחריהם  הסב  מעליהם<BR>ובאת  להם  ממול<BR>הבכאים׃
ויהי  כשמעך  את־קול  <BR>הצעדה  בראשי<BR>הבכאים  אז  תצא<BR>במלחמה  כי־יצא<BR>האלהים  לפניך<BR>להכות  את־מחנה<BR>פלשתים׃
ויעש  דויד  כאשר  <BR>צוהו  האלהים  ויכו<BR>את־מחנה  פלשתים<BR>מגבעון  ועד־  גזרה׃
ויצא  שם־דויד  <BR>בכל־הארצות  ויהוה<BR>נתן  את־פחדו<BR>על־כל־הגוים׃
