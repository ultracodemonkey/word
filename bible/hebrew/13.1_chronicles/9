וכל־ישראל  התיחשו  <BR>והנם  כתובים<BR>על־ספר  מלכי  ישראל<BR>ויהודה  הגלו  לבבל<BR>במעלם׃
והיושבים  הראשנים  <BR>אשר  באחזתם  בעריהם<BR>ישראל  הכהנים<BR>הלוים  והנתינים׃
ובירושלם  ישבו  <BR>מן־בני  יהודה<BR>ומן־בני  בנימן<BR>ומן־בני  אפרים<BR>ומנשה׃
עותי  בן־עמיהוד  <BR>בן־עמרי  בן־אמרי<BR>בן־בנימן־בני  פרץ<BR>בן־יהודה׃
ומן־השילוני  עשיה  <BR>הבכור  ובניו׃
ומן־בני־זרח  יעואל  <BR>ואחיהם  שש־מאות<BR>ותשעים׃
ומן־בני  בנימן  <BR>סלוא  בן־משלם<BR>בן־הודויה<BR>בן־הסנאה׃
ויבניה  בן־ירחם  <BR>ואלה  בן־עזי<BR>בן־מכרי  ומשלם<BR>בן־שפטיה  בן־רעואל<BR>בן־  יבניה׃
ואחיהם  לתלדותם  <BR>תשע  מאות  וחמשים<BR>וששה  כל־אלה  אנשים<BR>ראשי  אבות  לבית<BR>אבתיהם׃
ומן־הכהנים  ידעיה  <BR>ויהויריב  ויכין׃
ועזריה  בן־חלקיה  <BR>בן־משלם  בן־צדוק<BR>בן־מריות<BR>בן־אחיטוב  נגיד<BR>בית  האלהים׃
ועדיה  בן־ירחם  <BR>בן־פשחור  בן־מלכיה<BR>ומעשי  בן־עדיאל<BR>בן־יחזרה  בן־  משלם<BR>בן־משלמית  בן־אמר׃
ואחיהם  ראשים  לבית  <BR>אבותם  אלף  ושבע<BR>מאות  וששים  גבורי<BR>חיל  מלאכת  עבודת<BR>בית־האלהים׃
ומן־הלוים  שמעיה  <BR>בן־חשוב  בן־עזריקם<BR>בן־חשביה  מן־בני<BR>מררי׃
ובקבקר  חרש  וגלל  <BR>ומתניה  בן־מיכא<BR>בן־זכרי  בן־אסף׃
ועבדיה  בן־שמעיה  <BR>בן־גלל  בן־ידותון<BR>וברכיה  בן־אסא<BR>בן־אלקנה  היושב<BR>בחצרי  נטופתי׃
והשערים  שלום  <BR>ועקוב  וטלמן<BR>ואחימן  ואחיהם<BR>שלום  הראש׃
ועד־הנה  בשער  המלך  <BR>מזרחה  המה  השערים<BR>למחנות  בני  לוי׃
ושלום  בן־קורא  <BR>בן־אביסף  בן־קרח<BR>ואחיו  לבית־אביו<BR>הקרחים  על  מלאכת<BR>העבודה  שמרי  הספים<BR>לאהל  ואבתיהם<BR>על־מחנה  יהוה  שמרי<BR>המבוא׃
ופינחס  בן־אלעזר  <BR>נגיד  היה  עליהם<BR>לפנים  יהוה  עמו׃
זכריה  בן  משלמיה  <BR>שער  פתח  לאהל<BR>מועד׃
כלם  הברורים  <BR>לשערים  בספים<BR>מאתים  ושנים  עשר<BR>המה  בחצריהם<BR>התיחשם  המה  יסד<BR>דויד  ושמואל  הראה<BR>באמונתם׃
והם  ובניהם  <BR>על־השערים<BR>לבית־יהוה<BR>לבית־האהל<BR>למשמרות׃
לארבע  רוחות  יהיו  <BR>השערים  מזרח  ימה<BR>צפונה  ונגבה׃
ואחיהם  בחצריהם  <BR>לבוא  לשבעת  הימים<BR>מעת  אל־עת  עם־אלה׃
כי  באמונה  המה  <BR>ארבעת  גברי  השערים<BR>הם  הלוים  והיו<BR>על־הלשכות  ועל<BR>האצרות  בית<BR>האלהים׃
וסביבות  <BR>בית־האלהים  ילינו<BR>כי־עליהם  משמרת<BR>והם  על־המפתח<BR>ולבקר  לבקר׃
ומהם  על־כלי  <BR>העבודה  כי־במספר<BR>יביאום  ובמספר<BR>יוציאום׃
ומהם  ממנים  <BR>על־הכלים  ועל<BR>כל־כלי  הקדש<BR>ועל־הסלת  והיין<BR>והשמן  והלבונה<BR>והבשמים׃
ומן־בני  הכהנים  <BR>רקחי  המרקחת<BR>לבשמים׃
ומתתיה  מן־הלוים  <BR>הוא  הבכור  לשלם<BR>הקרחי  באמונה  על<BR>מעשה  החבתים׃
ומן־בני  הקהתי  <BR>מן־אחיהם  על־לחם<BR>המערכת  להכין  שבת<BR>שבת׃
ואלה  המשררים  ראשי  <BR>אבות  ללוים  בלשכת<BR>פטירים  כי־יומם<BR>ולילה  עליהם<BR>במלאכה׃
אלה  ראשי  האבות  <BR>ללוים  לתלדותם<BR>ראשים  אלה  ישבו<BR>בירושלם׃
ובגבעון  ישבו  <BR>אבי־גבעון  יעואל<BR>ושם  אשתו  מעכה׃
ובנו  הבכור  עבדון  <BR>וצור  וקיש  ובעל<BR>ונר  ונדב׃
וגדור  ואחיו  <BR>וזכריה  ומקלות׃
ומקלות  הוליד  <BR>את־שמאם  ואף־הם<BR>נגד  אחיהם  ישבו<BR>בירושלם  עם־אחיהם׃
ונר  הוליד  את־קיש  <BR>וקיש  הוליד<BR>את־שאול  ושאול<BR>הוליד  את־יהונתן<BR>ואת־מלכי־שוע<BR>ואת־אבינדב<BR>ואת־אשבעל׃
ובן־יהונתן  מריב  <BR>בעל  ומרי־בעל<BR>הוליד  את־מיכה׃
ובני  מיכה  פיתון  <BR>ומלך  ותחרע׃
ואחז  הוליד  <BR>את־יערה  ויערה<BR>הוליד  את־עלמת<BR>ואת־עזמות<BR>ואת־זמרי  וזמרי<BR>הוליד  את־מוצא׃
ומוצא  הוליד  <BR>את־בנעא  ורפיה  בנו<BR>אלעשה  בנו  אצל<BR>בנו׃
ולאצל  ששה  בנים  <BR>ואלה  שמותם  עזריקם<BR>בכרו  וישמעאל<BR>ושעריה  ועבדיה<BR>וחנן  אלה  בני  אצל׃
