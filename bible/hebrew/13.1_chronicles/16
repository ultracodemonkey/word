ויביאו  את־ארון  <BR>האלהים  ויציגו  אתו<BR>בתוך  האהל  אשר<BR>נטה־לו  דויד<BR>ויקריבו  עלות<BR>ושלמים  לפני<BR>האלהים׃
ויכל  דויד  מהעלות  <BR>העלה  והשלמים<BR>ויברך  את־העם  בשם<BR>יהוה׃
ויחלק  לכל־איש  <BR>ישראל  מאיש<BR>ועד־אשה  לאיש<BR>ככר־לחם  ואשפר<BR>ואשישה׃
ויתן  לפני  ארון  <BR>יהוה  מן־הלוים<BR>משרתים  ולהזכיר<BR>ולהודות  ולהלל<BR>ליהוה  אלהי  ישראל׃
אסף  הראש  ומשנהו  <BR>זכריה  יעיאל<BR>ושמירמות  ויחיאל<BR>ומתתיה  ואליאב<BR>ובניהו  ועבד  אדם<BR>ויעיאל  בכלי  נבלים<BR>ובכנרות  ואסף<BR>במצלתים  משמיע׃
ובניהו  ויחזיאל  <BR>הכהנים  בחצצרות<BR>תמיד  לפני  ארון<BR>ברית־האלהים׃
ביום  ההוא  אז  נתן  <BR>דויד  בראש  להדות<BR>ליהוה  ביד־אסף<BR>ואחיו׃
הודו  ליהוה  קראו  <BR>בשמו  הודיעו  בעמים<BR>עלילתיו׃
שירו  לו  זמרו־לו  <BR>שיחו  בכל־נפלאתיו׃
התהללו  בשם  קדשו  <BR>ישמח  לב  מבקשי<BR>יהוה׃
דרשו  יהוה  ועזו  <BR>בקשו  פניו  תמיד׃
זכרו  נפלאתיו  אשר  <BR>עשה  מפתיו<BR>ומשפטי־פיהו׃
זרע  ישראל  עבדו  <BR>בני  יעקב  בחיריו׃
הוא  יהוה  אלהינו  <BR>בכל־הארץ  משפטיו׃
זכרו  לעולם  בריתו  <BR>דבר  צוה  לאלף  דור׃
אשר  כרת  את־אברהם  <BR>ושבועתו  ליצחק׃
ויעמידה  ליעקב  לחק  <BR>לישראל  ברית  עולם׃
לאמר  לך  אתן  <BR>ארץ־כנען  חבל<BR>נחלתכם׃
בהיותכם  מתי  מספר  <BR>כמעט  וגרים  בה׃
ויתהלכו  מגוי  <BR>אל־גוי  ומממלכה<BR>אל־עם  אחר׃
לא־הניח  לאיש  <BR>לעשקם  ויוכח  עליהם<BR>מלכים׃
אל־תגעו  במשיחי  <BR>ובנביאי  אל־תרעו׃
שירו  ליהוה  <BR>כל־הארץ  בשרו<BR>מיום־אל־יום<BR>ישועתו׃
ספרו  בגוים  <BR>את־כבודו<BR>בכל־העמים<BR>נפלאתיו׃
כי  גדול  יהוה  <BR>ומהלל  מאד  ונורא<BR>הוא  על־כל־אלהים׃
כי  כל־אלהי  העמים  <BR>אלילים  ויהוה  שמים<BR>עשה׃
הוד  והדר  לפניו  עז  <BR>וחדוה  במקמו׃
הבו  ליהוה  משפחות  <BR>עמים  הבו  ליהוה<BR>כבוד  ועז׃
הבו  ליהוה  כבוד  <BR>שמו  שאו  מנחה  ובאו<BR>לפניו  השתחוו<BR>ליהוה  בהדרת־  קדש׃
חילו  מלפניו  <BR>כל־הארץ  אף־תכון<BR>תבל  בל־תמוט׃
ישמחו  השמים  ותגל  <BR>הארץ  ויאמרו  בגוים<BR>יהוה  מלך׃
ירעם  הים  ומלואו  <BR>יעלץ  השדה<BR>וכל־אשר־בו׃
אז  ירננו  עצי  היער  <BR>מלפני  יהוה  כי־בא<BR>לשפוט  את־הארץ׃
הודו  ליהוה  כי  טוב  <BR>כי  לעולם  חסדו׃
ואמרו  הושיענו  <BR>אלהי  ישענו  וקבצנו<BR>והצילנו  מן־הגוים<BR>להדות  לשם  קדשך<BR>להשתבח  בתהלתך׃
ברוך  יהוה  אלהי  <BR>ישראל  מן־העולם<BR>ועד  העלם  ויאמרו<BR>כל־העם  אמן  והלל<BR>ליהוה׃
ויעזב־שם  לפני  <BR>ארון  ברית־יהוה<BR>לאסף  ולאחיו  לשרת<BR>לפני  הארון  תמיד<BR>לדבר־יום  ביומו׃
ועבד  אדם  ואחיהם  <BR>ששים  ושמונה  ועבד<BR>אדם  בן־ידיתון<BR>וחסה  לשערים׃
ואת  צדוק  הכהן  <BR>ואחיו  הכהנים  לפני<BR>משכן  יהוה  בבמה<BR>אשר  בגבעון׃
להעלות  עלות  ליהוה  <BR>על־מזבח  העלה  תמיד<BR>לבקר  ולערב<BR>ולכל־הכתוב  בתורת<BR>יהוה  אשר  צוה<BR>על־ישראל׃
ועמהם  הימן  <BR>וידותון  ושאר<BR>הברורים  אשר  נקבו<BR>בשמות  להדות  ליהוה<BR>כי  לעולם  חסדו׃
ועמהם  הימן  <BR>וידותון  חצצרות<BR>ומצלתים  למשמיעים<BR>וכלי  שיר  האלהים<BR>ובני  ידותון  לשער׃
וילכו  כל־העם  איש  <BR>לביתו  ויסב  דויד<BR>לברך  את־ביתו׃
