ולבני  אהרן  <BR>מחלקותם  בני  אהרן<BR>נדב  ואביהוא  אלעזר<BR>ואיתמר׃
וימת  נדב  ואביהוא  <BR>לפני  אביהם  ובנים<BR>לא־היו  להם  ויכהנו<BR>אלעזר  ואיתמר׃
ויחלקם  דויד  וצדוק  <BR>מן־בני  אלעזר<BR>ואחימלך  מן־בני<BR>איתמר  לפקדתם<BR>בעבדתם׃
וימצאו  בני־אלעזר  <BR>רבים  לראשי  הגברים<BR>מן־בני  איתמר<BR>ויחלקום  לבני<BR>אלעזר  ראשים<BR>לבית־אבות  ששה  עשר<BR>ולבני  איתמר  לבית<BR>אבותם  שמונה׃
ויחלקום  בגורלות  <BR>אלה  עם־אלה  כי־היו<BR>שרי־קדש  ושרי<BR>האלהים  מבני  אלעזר<BR>ובבני  איתמר׃
ויכתבם  שמעיה  <BR>בן־נתנאל  הסופר<BR>מן־הלוי  לפני  המלך<BR>והשרים  וצדוק  הכהן<BR>ואחימלך  בן־אביתר<BR>וראשי  האבות<BR>לכהנים  וללוים<BR>בית־אב  אחד  אחז<BR>לאלעזר  ואחז  אחז<BR>לאיתמר׃
ויצא  הגורל  הראשון  <BR>ליהויריב  לידעיה<BR>השני׃
לחרם  השלישי  <BR>לשערים  הרבעי׃
למלכיה  החמישי  <BR>למימן  הששי׃
להקוץ  השבעי  לאביה  <BR>השמיני׃
לישוע  התשעי  <BR>לשכניהו  העשרי׃
לאלישיב  עשתי  עשר  <BR>ליקים  שנים  עשר׃
לחפה  שלשה  עשר  <BR>לישבאב  ארבעה  עשר׃
לבלגה  חמשה  עשר  <BR>לאמר  ששה  עשר׃
לחזיר  שבעה  עשר  <BR>להפצץ  שמונה  עשר׃
לפתחיה  תשעה  עשר  <BR>ליחזקאל  העשרים׃
ליכין  אחד  ועשרים  <BR>לגמול  שנים<BR>ועשרים׃
לדליהו  שלשה  <BR>ועשרים  למעזיהו<BR>ארבעה  ועשרים׃
אלה  פקדתם  לעבדתם  <BR>לבוא  לבית־יהוה<BR>כמשפטם  ביד  אהרן<BR>אביהם  כאשר  צוהו<BR>יהוה  אלהי  ישראל׃
ולבני  לוי  הנותרים  <BR>לבני  עמרם  שובאל<BR>לבני  שובאל<BR>יחדיהו׃
לרחביהו  לבני  <BR>רחביהו  הראש  ישיה׃
ליצהרי  שלמות  לבני  <BR>שלמות  יחת׃
ובני  יריהו  אמריהו  <BR>השני  יחזיאל<BR>השלישי  יקמעם<BR>הרביעי׃
בני  עזיאל  מיכה  <BR>לבני  מיכה  שמור׃
אחי  מיכה  ישיה  <BR>לבני  ישיה  זכריהו׃
בני  מררי  מחלי  <BR>ומושי  בני  יעזיהו<BR>בנו׃
בני  מררי  ליעזיהו  <BR>בנו  ושהם  וזכור<BR>ועברי׃
למחלי  אלעזר  <BR>ולא־היה  לו  בנים׃
לקיש  בני־קיש  <BR>ירחמאל׃
ובני  מושי  מחלי  <BR>ועדר  וירימות  אלה<BR>בני  הלוים  לבית<BR>אבתיהם׃
ויפילו  גם־הם  <BR>גורלות  לעמת  אחיהם<BR>בני־אהרן  לפני<BR>דויד  המלך  וצדוק<BR>ואחימלך  וראשי<BR>האבות  לכהנים<BR>וללוים  אבות  הראש<BR>לעמת  אחיו  הקטן׃
