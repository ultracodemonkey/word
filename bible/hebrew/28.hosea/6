לכו  ונשובה  <BR>אל־יהוה  כי  הוא<BR>טרף  וירפאנו  יך<BR>ויחבשנו׃
יחינו  מימים  ביום  <BR>השלישי  יקמנו<BR>ונחיה  לפניו׃
ונדעה  נרדפה  לדעת  <BR>את־יהוה  כשחר  נכון<BR>מוצאו  ויבוא  כגשם<BR>לנו  כמלקוש  יורה<BR>ארץ׃
מה  אעשה־לך  אפרים  <BR>מה  אעשה־לך  יהודה<BR>וחסדכם  כענן־בקר<BR>וכטל  משכים  הלך׃
על־כן  חצבתי  <BR>בנביאים  הרגתים<BR>באמרי־פי  ומשפטיך<BR>אור  יצא׃
כי  חסד  חפצתי  <BR>ולא־זבח  ודעת<BR>אלהים  מעלות׃
והמה  כאדם  עברו  <BR>ברית  שם  בגדו  בי׃
גלעד  קרית  פעלי  <BR>און  עקבה  מדם׃
וכחכי  איש  גדודים  <BR>חבר  כהנים  דרך<BR>ירצחו־שכמה  כי  זמה<BR>עשו׃
בבית  ישראל  ראיתי  <BR>שעריריה  שם  זנות<BR>לאפרים  נטמא<BR>ישראל׃
גם־יהודה  שת  קציר  <BR>לך  בשובי  שבות<BR>עמי׃
