שמעו־זאת  הכהנים  <BR>והקשיבו  בית  ישראל<BR>ובית  המלך  האזינו<BR>כי  לכם  המשפט<BR>כי־פח  הייתם  למצפה<BR>ורשת  פרושה<BR>על־תבור׃
ושחטה  שטים  העמיקו  <BR>ואני  מוסר  לכלם׃
אני  ידעתי  אפרים  <BR>וישראל  לא־נכחד<BR>ממני  כי  עתה  הזנית<BR>אפרים  נטמא  ישראל׃
לא  יתנו  מעלליהם  <BR>לשוב  אל־אלהיהם  כי<BR>רוח  זנונים  בקרבם<BR>ואת־יהוה  לא  ידעו׃
וענה  גאון־ישראל  <BR>בפניו  וישראל<BR>ואפרים  יכשלו<BR>בעונם  כשל<BR>גם־יהודה  עמם׃
בצאנם  ובבקרם  ילכו  <BR>לבקש  את־יהוה  ולא<BR>ימצאו  חלץ  מהם׃
ביהוה  בגדו  <BR>כי־בנים  זרים  ילדו<BR>עתה  יאכלם  חדש<BR>את־חלקיהם׃
תקעו  שופר  בגבעה  <BR>חצצרה  ברמה  הריעו<BR>בית  און  אחריך<BR>בנימין׃
אפרים  לשמה  תהיה  <BR>ביום  תוכחה  בשבטי<BR>ישראל  הודעתי<BR>נאמנה׃
היו  שרי  יהודה  <BR>כמסיגי  גבול  עליהם<BR>אשפוך  כמים  עברתי׃
עשוק  אפרים  רצוץ  <BR>משפט  כי  הואיל  הלך<BR>אחרי־צו׃
ואני  כעש  לאפרים  <BR>וכרקב  לבית  יהודה׃
וירא  אפרים  <BR>את־חליו  ויהודה<BR>את־מזרו  וילך<BR>אפרים  אל־אשור<BR>וישלח  אל־מלך  ירב<BR>והוא  לא  יוכל  לרפא<BR>לכם  ולא־יגהה  מכם<BR>מזור׃
כי  אנכי  כשחל  <BR>לאפרים  וככפיר<BR>לבית  יהודה  אני<BR>אני  אטרף  ואלך  אשא<BR>ואין  מציל׃
אלך  אשובה  <BR>אל־מקומי  עד<BR>אשר־יאשמו  ובקשו<BR>פני  בצר  להם<BR>ישחרנני׃
