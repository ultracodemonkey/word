אפרים  רעה  רוח  <BR>ורדף  קדים  כל־היום<BR>כזב  ושד  ירבה<BR>וברית  עם־אשור<BR>יכרתו  ושמן  למצרים<BR>יובל׃
וריב  ליהוה  <BR>עם־יהודה  ולפקד<BR>על־יעקב  כדרכיו<BR>כמעלליו  ישיב  לו׃
בבטן  עקב  את־אחיו  <BR>ובאונו  שרה<BR>את־אלהים׃
וישר  אל־מלאך  ויכל  <BR>בכה  ויתחנן־לו<BR>בית־אל  ימצאנו  ושם<BR>ידבר  עמנו׃
ויהוה  אלהי  הצבאות  <BR>יהוה  זכרו׃
ואתה  באלהיך  תשוב  <BR>חסד  ומשפט  שמר<BR>וקוה  אל־אלהיך<BR>תמיד׃
כנען  בידו  מאזני  <BR>מרמה  לעשק  אהב׃
ויאמר  אפרים  אך  <BR>עשרתי  מצאתי  און<BR>לי  כל־יגיעי  לא<BR>ימצאו־לי  עון<BR>אשר־חטא׃
ואנכי  יהוה  אלהיך  <BR>מארץ  מצרים  עד<BR>אושיבך  באהלים<BR>כימי  מועד׃
ודברתי  על־הנביאים  <BR>ואנכי  חזון  הרביתי<BR>וביד  הנביאים<BR>אדמה׃
אם־גלעד  און  <BR>אך־שוא  היו  בגלגל<BR>שורים  זבחו  גם<BR>מזבחותם  כגלים  על<BR>תלמי  שדי׃
ויברח  יעקב  שדה  <BR>ארם  ויעבד  ישראל<BR>באשה  ובאשה  שמר׃
ובנביא  העלה  יהוה  <BR>את־ישראל  ממצרים<BR>ובנביא  נשמר׃
הכעיס  אפרים  <BR>תמרורים  ודמיו<BR>עליו  יטוש  וחרפתו<BR>ישיב  לו  אדניו׃
