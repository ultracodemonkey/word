אל־תשמח  ישראל  <BR>אל־גיל  כעמים  כי<BR>זנית  מעל  אלהיך<BR>אהבת  אתנן  על  כל־<BR>גרנות  דגן׃
גרן  ויקב  לא  ירעם  <BR>ותירוש  יכחש  בה׃
לא  ישבו  בארץ  יהוה  <BR>ושב  אפרים  מצרים<BR>ובאשור  טמא  יאכלו׃
לא־יסכו  ליהוה  יין  <BR>ולא  יערבו־לו<BR>זבחיהם  כלחם  אונים<BR>להם  כל־אכליו<BR>יטמאו  כי־לחמם<BR>לנפשם  לא  יבוא  בית<BR>יהוה׃
מה־תעשו  ליום  מועד  <BR>וליום  חג־יהוה׃
כי־הנה  הלכו  משד  <BR>מצרים  תקבצם  מף<BR>תקברם  מחמד  לכספם<BR>קמוש  יירשם  חוח<BR>באהליהם׃
באו  ימי  הפקדה  באו  <BR>ימי  השלם  ידעו<BR>ישראל  אויל  הנביא<BR>משגע  איש  הרוח  על<BR>רב  עונך  ורבה<BR>משטמה׃
צפה  אפרים  עם־אלהי  <BR>נביא  פח  יקוש<BR>על־כל־דרכיו  משטמה<BR>בבית  אלהיו׃
העמיקו־שחתו  כימי  <BR>הגבעה  יזכור  עונם<BR>יפקוד  חטאותם׃
כענבים  במדבר  <BR>מצאתי  ישראל<BR>כבכורה  בתאנה<BR>בראשיתה  ראיתי<BR>אבותיכם  המה  באו<BR>בעל־פעור  וינזרו<BR>לבשת  ויהיו  שקוצים<BR>כאהבם׃
אפרים  כעוף  יתעופף  <BR>כבודם  מלדה  ומבטן<BR>ומהריון׃
כי  אם־יגדלו  <BR>את־בניהם  ושכלתים<BR>מאדם  כי־גם־אוי<BR>להם  בשורי  מהם׃
אפרים  כאשר־ראיתי  <BR>לצור  שתולה  בנוה<BR>ואפרים  להוציא<BR>אל־הרג  בניו׃
תן־להם  יהוה  <BR>מה־תתן  תן־להם  רחם<BR>משכיל  ושדים<BR>צמקים׃
כל־רעתם  בגלגל  <BR>כי־שם  שנאתים  על<BR>רע  מעלליהם  מביתי<BR>אגרשם  לא  אוסף<BR>אהבתם  כל־שריהם<BR>סררים׃
הכה  אפרים  שרשם  <BR>יבש  פרי  בלי־יעשון<BR>גם  כי  ילדון  והמתי<BR>מחמדי  בטנם׃
ימאסם  אלהי  כי  לא  <BR>שמעו  לו  ויהיו<BR>נדדים  בגוים׃
