שמעו  דבר־יהוה  בני  <BR>ישראל  כי  ריב<BR>ליהוה  עם־יושבי<BR>הארץ  כי  אין־אמת<BR>ואין־חסד  ואין־דעת<BR>אלהים  בארץ׃
אלה  וכחש  ורצח  <BR>וגנב  ונאף  פרצו<BR>ודמים  בדמים  נגעו׃
על־כן  תאבל  הארץ  <BR>ואמלל  כל־יושב  בה<BR>בחית  השדה  ובעוף<BR>השמים  וגם־  דגי<BR>הים  יאספו׃
אך  איש  אל־ירב  <BR>ואל־יוכח  איש  ועמך<BR>כמריבי  כהן׃
וכשלת  היום  וכשל  <BR>גם־נביא  עמך  לילה<BR>ודמיתי  אמך׃
נדמו  עמי  מבלי  <BR>הדעת  כי־אתה  הדעת<BR>מאסת  ואמאסאך  מכהן<BR>לי  ותשכח  תורת<BR>אלהיך  אשכח  בניך<BR>גם־אני׃
כרבם  כן  חטאו־לי  <BR>כבודם  בקלון  אמיר׃
חטאת  עמי  יאכלו  <BR>ואל־עונם  ישאו<BR>נפשו׃
והיה  כעם  ככהן  <BR>ופקדתי  עליו  דרכיו<BR>ומעלליו  אשיב  לו׃
ואכלו  ולא  ישבעו  <BR>הזנו  ולא  יפרצו<BR>כי־את־יהוה  עזבו<BR>לשמר׃
זנות  ויין  ותירוש  <BR>יקח־לב׃
עמי  בעצו  ישאל  <BR>ומקלו  יגיד  לו  כי<BR>רוח  זנונים  התעה<BR>ויזנו  מתחת<BR>אלהיהם׃
על־ראשי  ההרים  <BR>יזבחו  ועל־הגבעות<BR>יקטרו  תחת  אלון<BR>ולבנה  ואלה  כי  טוב<BR>צלה  על־כן  תזנינה<BR>בנותיכם  וכלותיכם<BR>תנאפנה׃
לא־אפקוד  <BR>על־בנותיכם  כי<BR>תזנינה<BR>ועל־כלותיכם  כי<BR>תנאפנה  כי־הם  עם־<BR>הזנות  יפרדו<BR>ועם־הקדשות  יזבחו<BR>ועם  לא־יבין  ילבט׃
אם־זנה  אתה  ישראל  <BR>אל־יאשם  יהודה<BR>ואל־תבאו  הגלגל<BR>ואל־תעלו  בית  און<BR>ואל־תשבעו<BR>חי־יהוה׃
כי  כפרה  סררה  סרר  <BR>ישראל  עתה  ירעם<BR>יהוה  ככבש  במרחב׃
חבור  עצבים  אפרים  <BR>הנח־לו׃
סר  סבאם  הזנה  הזנו  <BR>אהבו  הבו  קלון<BR>מגניה׃
צרר  רוח  אותה  <BR>בכנפיה  ויבשו<BR>מזבחותם׃
