גפן  בוקק  ישראל  <BR>פרי  ישוה־לו  כרב<BR>לפריו  הרבה<BR>למזבחות  כטוב<BR>לארצו  היטיבו<BR>מצבות׃
חלק  לבם  עתה  יאשמו  <BR>הוא  יערף  מזבחותם<BR>ישדד  מצבותם׃
כי  עתה  יאמרו  אין  <BR>מלך  לנו  כי  לא<BR>יראנו  את־יהוה<BR>והמלך  מה־יעשה־<BR>לנו׃
דברו  דברים  אלות  <BR>שוא  כרת  ברית  ופרח<BR>כראש  משפט  על  תלמי<BR>שדי׃
לעגלות  בית  און  <BR>יגורו  שכן  שמרון<BR>כי־אבל  עליו  עמו<BR>וכמריו  עליו  יגילו<BR>על־כבודו  כי־גלה<BR>ממנו׃
גם־אותו  לאשור  <BR>יובל  מנחה  למלך<BR>ירב  בשנה  אפרים<BR>יקח  ויבוש  ישראל<BR>מעצתו׃
נדמה  שמרון  מלכה  <BR>כקצף  על־פני־מים׃
ונשמדו  במות  און  <BR>חטאת  ישראל  קוץ<BR>ודרדר  יעלה<BR>על־מזבחותם  ואמרו<BR>להרים  כסונו<BR>ולגבעות  נפלו<BR>עלינו׃
מימי  הגבעה  חטאת  <BR>ישראל  שם  עמדו<BR>לא־תשיגם  בגבעה<BR>מלחמה  על־בני<BR>עלוה׃
באותי  ואסרם  ואספו  <BR>עליהם  עמים  באסרם<BR>לשתי  עינתם׃
ואפרים  עגלה  מלמדה  <BR>אהבתי  לדוש  ואני<BR>עברתי  על־טוב<BR>צוארה  ארכיב  אפרים<BR>יחרוש  יהודה<BR>ישדד־לו  יעקב׃
זרעו  לכם  לצדקה  <BR>קצרו  לפי־חסד  נירו<BR>לכם  ניר  ועת  לדרוש<BR>את־יהוה  עד־יבוא<BR>וירה  צדק  לכם׃
חרשתם־רשע  עולתה  <BR>קצרתם  אכלתם<BR>פרי־כחש  כי־בטחת<BR>בדרכך  ברב  גבוריך׃
וקאם  שאון  בעמך  <BR>וכל־מבצריך  יושד<BR>כשד  שלמן  בית<BR>ארבאל  ביום  מלחמה<BR>אם  על־בנים  רטשה׃
ככה  עשה  לכם  <BR>בית־אל  מפני  רעת<BR>רעתכם  בשחר  נדמה<BR>נדמה  מלך  ישראל׃
