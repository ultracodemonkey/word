אמרו  לאחיכם  עמי  <BR>ולאחותיכם  רחמה׃
ריבו  באמכם  ריבו  <BR>כי־היא  לא  אשתי<BR>ואנכי  לא  אישה<BR>ותסר  זנוניה  מפניה<BR>ונאפופיה  מבין<BR>שדיה׃
פן־אפשיטנה  ערמה  <BR>והצגתיה  כיום<BR>הולדה  ושמתיה<BR>כמדבר  ושתה  כארץ<BR>ציה  והמתיה  בצמא׃
ואת־בניה  לא  ארחם  <BR>כי־בני  זנונים<BR>המה׃
כי  זנתה  אמם  הבישה  <BR>הורתם  כי  אמרה<BR>אלכה  אחרי  מאהבי<BR>נתני  לחמי  ומימי<BR>צמרי  ופשתי  שמני<BR>ושקויי׃
לכן  הנני־שך  <BR>את־דרכך  בסירים<BR>וגדרתי  את־גדרה<BR>ונתיבותיה  לא<BR>תמצא׃
ורדפה  את־מאהביה  <BR>ולא־תשיג  אתם<BR>ובקשתם  ולא  תמצא<BR>ואמרה  אלכה  ואשובה<BR>אל־אישי  הראשון  כי<BR>טוב  לי  אז  מעתה׃
והיא  לא  ידעה  כי  <BR>אנכי  נתתי  לה  הדגן<BR>והתירוש  והיצהר<BR>וכסף  הרביתי  לה<BR>וזהב  עשו  לבעל׃
לכן  אשוב  ולקחתי  <BR>דגני  בעתו  ותירושי<BR>במועדו  והצלתי<BR>צמרי  ופשתי  לכסות<BR>את־ערותה׃
ועתה  אגלה  <BR>את־נבלתה  לעיני<BR>מאהביה  ואיש<BR>לא־יצילנה  מידי׃
והשבתי  כל־משושה  <BR>חגה  חדשה  ושבתה<BR>וכל  מועדה׃
והשמתי  גפנה  <BR>ותאנתה  אשר  אמרה<BR>אתנה  המה  לי  אשר<BR>נתנו־לי  מאהבי<BR>ושמתים  ליער<BR>ואכלתם  חית  השדה׃
ופקדתי  עליה  <BR>את־ימי  הבעלים  אשר<BR>תקטיר  להם  ותעד<BR>נזמה  וחליתה  ותלך<BR>אחרי  מאהביה  ואתי<BR>שכחה  נאם־יהוה׃
לכן  הנה  אנכי  <BR>מפתיה  והלכתיה<BR>המדבר  ודברתי<BR>על־לבה׃
ונתתי  לה  את־כרמיה  <BR>משם  ואת־עמק  עכור<BR>לפתח  תקוה  וענתה<BR>שמה  כימי  נעוריה<BR>וכיום  עלתה<BR>מארץ־מצרים׃
והיה  ביום־ההוא  <BR>נאם־יהוה  תקראי<BR>אישי  ולא־תקראי־לי<BR>עוד  בעלי׃
והסרתי  את־שמות  <BR>הבעלים  מפיה<BR>ולא־יזכרו  עוד<BR>בשמם׃
וכרתי  להם  ברית  <BR>ביום  ההוא  עם־חית<BR>השדה  ועם־עוף<BR>השמים  ורמש  האדמה<BR>וקשת  וחרב  ומלחמה<BR>אשבור  מן־הארץ<BR>והשכבתים  לבטח׃
וארשתיך  לי  לעולם  <BR>וארשתיך  לי  בצדק<BR>ובמשפט  ובחסד<BR>וברחמים׃
וארשתיך  לי  באמונה  <BR>וידעת  את־יהוה׃
והיה  ביום  ההוא  <BR>אענה  נאם־יהוה<BR>אענה  את־השמים  והם<BR>יענו  את־הארץ׃
והארץ  תענה  <BR>את־הדגן<BR>ואת־התירוש<BR>ואת־היצהר  והם<BR>יענו  את־יזרעאל׃
וזרעתיה  לי  בארץ  <BR>ורחמתי  את־לא  רחמה<BR>ואמרתי  ללא־עמי<BR>עמי־אתה  והוא  יאמר<BR>אלהי׃
