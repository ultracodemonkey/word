שובה  ישראל  עד  <BR>יהוה  אלהיך  כי<BR>כשלת  בעונך׃
קחו  עמכם  דברים  <BR>ושובו  אל־יהוה<BR>אמרו  אליו  כל־תשא<BR>עון  וקח־טוב<BR>ונשלמה  פרים<BR>שפתינו׃
אשור  לא  יושיענו  <BR>על־סוס  לא  נרכב<BR>ולא־נאמר  עוד<BR>אלהינו  למעשה<BR>ידינו  אשר־בך  ירחם<BR>יתום׃
ארפא  משובתם  אהבם  <BR>נדבה  כי  שב  אפי<BR>ממנו׃
אהיה  כטל  לישראל  <BR>יפרח  כשושנה  ויך<BR>שרשיו  כלבנון׃
ילכו  ינקותיו  ויהי  <BR>כזית  הודו  וריח  לו<BR>כלבנון׃
ישבו  ישבי  בצלו  <BR>יחיו  דגן  ויפרחו<BR>כגפן  זכרו  כיין<BR>לבנון׃
אפרים  מה־לי  עוד  <BR>לעצבים  אני  עניתי<BR>ואשורנו  אני  כברוש<BR>רענן  ממני  פריך<BR>נמצא׃
מי  חכם  ויבן  אלה  <BR>נבון  וידעם<BR>כי־ישרים  דרכי<BR>יהוה  וצדקים  ילכו<BR>בם  ופשעים  יכשלו<BR>בם׃
