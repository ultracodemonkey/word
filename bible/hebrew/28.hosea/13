כדבר  אפרים  רתת  <BR>נשא  הוא  בישראל<BR>ויאשם  בבעל  וימת׃
ועתה  יוספו  לחטא  <BR>ויעשו  להם  מסכה<BR>מכספם  כתבונם<BR>עצבים  מעשה  חרשים<BR>כלה  להם  הם  אמרים<BR>זבחי  אדם  עגלים<BR>ישקון׃
לכן  יהיו  כענן־בקר  <BR>וכטל  משכים  הלך<BR>כמץ  יסער  מגרן<BR>וכעשן  מארבה׃
ואנכי  יהוה  אלהיך  <BR>מארץ  מצרים  ואלהים<BR>זולתי  לא  תדע<BR>ומושיע  אין  בלתי׃
אני  ידעתיך  במדבר  <BR>בארץ  תלאבות׃
כמרעיתם  וישבעו  <BR>שבעו  וירם  לבם<BR>על־כן  שכחוני׃
ואהי  להם  כמו־שחל  <BR>כנמר  על־דרך  אשור׃
אפגשם  כדב  שכול  <BR>ואקרע  סגור  לבם<BR>ואכלם  שם  כלביא<BR>חית  השדה  תבקעם׃
שחתך  ישראל  כי־בי  <BR>בעזרך׃
אהי  מלכך  אפוא  <BR>ויושיעך  בכל־עריך<BR>ושפטיך  אשר  אמרת<BR>תנה־לי  מלך  ושרים׃
אתן־לך  מלך  באפי  <BR>ואקח  בעברתי׃
צרור  עון  אפרים  <BR>צפונה  חטאתו׃
חבלי  יולדה  יבאו  <BR>לו  הוא־בן  לא  חכם<BR>כי־עת  לא־יעמד<BR>במשבר  בנים׃
מיד  שאול  אפדם  <BR>ממות  אגאלם  אהי<BR>דבריך  מות  אהי<BR>קטבך  שאול  נחם<BR>יסתר  מעיני׃
כי  הוא  בן  אחים  <BR>יפריא  יבוא  קדים<BR>רוח  יהוה  ממדבר<BR>עלה  ויבוש  מקורו<BR>ויחרב  מעינו  הוא<BR>ישסה  אוצר  כל־כלי<BR>חמדה׃
תאשם  שמרון  כי  <BR>מרתה  באלהיה  בחרב<BR>יפלו  עלליהם  ירטשו<BR>והריותיו  יבקעו׃
