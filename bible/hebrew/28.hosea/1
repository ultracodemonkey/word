דבר־יהוה  אשר  היה  <BR>אל־הושע  בן־בארי<BR>בימי  עזיה  יותם<BR>אחז  יחזקיה  מלכי<BR>יהודה  ובימי  ירבעם<BR>בן־יואש  מלך<BR>ישראל׃
תחלת  דבר־יהוה  <BR>בהושע  ויאמר  יהוה<BR>אל־הושע  לך  קח־לך<BR>אשת  זנונים  וילדי<BR>זנונים  כי־זנה<BR>תזנה  הארץ  מאחרי<BR>יהוה׃
וילך  ויקח  את־גמר  <BR>בת־דבלים  ותהר<BR>ותלד־לו  בן׃
ויאמר  יהוה  אליו  <BR>קרא  שמו  יזרעאל<BR>כי־עוד  מעט  ופקדתי<BR>את־דמי  יזרעאל<BR>על־בית  יהוא<BR>והשבתי  ממלכות  בית<BR>ישראל׃
והיה  ביום  ההוא  <BR>ושברתי  את־קשת<BR>ישראל  בעמק<BR>יזרעאל׃
ותהר  עוד  ותלד  בת  <BR>ויאמר  לו  קרא  שמה<BR>לא  רחמה  כי  לא<BR>אוסיף  עוד  ארחם<BR>את־בית  ישראל<BR>כי־נשא  אשא  להם׃
ואת־בית  יהודה  <BR>ארחם  והושעתים<BR>ביהוה  אלהיהם  ולא<BR>אושיעם  בקשת  ובחרב<BR>ובמלחמה  בסוסים<BR>ובפרשים׃
ותגמל  את־לא  רחמה  <BR>ותהר  ותלד  בן׃
ויאמר  קרא  שמו  לא  <BR>עמי  כי  אתם  לא  עמי<BR>ואנכי  לא־אהיה<BR>לכם׃
והיה  מספר  <BR>בני־ישראל  כחול<BR>הים  אשר  לא־ימד<BR>ולא  יספר  והיה<BR>במקום  אשר־יאמר<BR>להם  לא־עמי  אתם<BR>יאמר  להם  בני<BR>אל־חי׃
ונקבצו  בני־יהודה  <BR>ובני־ישראל  יחדו<BR>ושמו  להם  ראש  אחד<BR>ועלו  מן־  הארץ  כי<BR>גדול  יום  יזרעאל׃
