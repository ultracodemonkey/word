אל־חכך  שפר  כנשר  <BR>על־בית  יהוה  יען<BR>עברו  בריתי<BR>ועל־תורתי  פשעו׃
לי  יזעקו  אלהי  <BR>ידענוך  ישראל׃
זנח  ישראל  טוב  <BR>אויב  ירדפו׃
הם  המליכו  ולא  <BR>ממני  השירו  ולא<BR>ידעתי  כספם  וזהבם<BR>עשו  להם  עצבים<BR>למען  יכרת׃
זנח  עגלך  שמרון  <BR>חרה  אפי  בם  עד־מתי<BR>לא  יוכלו  נקין׃
כי  מישראל  והוא  <BR>חרש  עשהו  ולא<BR>אלהים  הוא<BR>כי־שבבים  יהיה  עגל<BR>שמרון׃
כי  רוח  יזרעו  <BR>וסופתה  יקצרו  קמה<BR>אין־לו  צמח  בלי<BR>יעשה־קמח  אולי<BR>יעשה  זרים  יבלעהו׃
נבלע  ישראל  עתה  <BR>היו  בגוים  ככלי<BR>אין־חפץ  בו׃
כי־המה  עלו  אשור  <BR>פרא  בודד  לו  אפרים<BR>התנו  אהבים׃
גם  כי־יתנו  בגוים  <BR>עתה  אקבצם  ויחלו<BR>מעט  ממשא  מלך<BR>שרים׃
כי־הרבה  אפרים  <BR>מזבחת  לחטא  היו־לו<BR>מזבחות  לחטא׃
אכתוב־לו  רבו  <BR>תורתי  כמו־זר<BR>נחשבו׃
זבחי  הבהבי  יזבחו  <BR>בשר  ויאכלו  יהוה<BR>לא  רצם  עתה  יזכר<BR>עונם  ויפקד  חטאותם<BR>המה  מצרים  ישובו׃
וישכח  ישראל  <BR>את־עשהו  ויבן<BR>היכלות  ויהודה<BR>הרבה  ערים  בצרות<BR>ושלחתי־אש  בעריו<BR>ואכלה  ארמנתיה׃
