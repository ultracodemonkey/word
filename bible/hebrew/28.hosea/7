כרפאי  לישראל  <BR>ונגלה  עון  אפרים<BR>ורעות  שמרון  כי<BR>פעלו  שקר  וגנב<BR>יבוא  פשט  גדוד<BR>בחוץ׃
ובל־יאמרו  ללבבם  <BR>כל־רעתם  זכרתי  עתה<BR>סבבום  מעלליהם  נגד<BR>פני  היו׃
ברעתם  ישמחו־מלך  <BR>ובכחשיהם  שרים׃
כלם  מנאפים  כמו  <BR>תנור  בערה  מאפה<BR>ישבות  מעיר  מלוש<BR>בצק  עד־חמצתו׃
יום  מלכנו  החלו  <BR>שרים  חמת  מיין  משך<BR>ידו  את־לצצים׃
כי־קרבו  כתנור  לבם  <BR>בארבם  כל־הלילה<BR>ישן  אפהם  בקר  הוא<BR>בער  כאש  להבה׃
כלם  יחמו  כתנור  <BR>ואכלו  את־שפטיהם<BR>כל־מלכיהם  נפלו<BR>אין־קרא  בהם  אלי׃
אפרים  בעמים  הוא  <BR>יתבולל  אפרים  היה<BR>עגה  בלי  הפוכה׃
אכלו  זרים  כחו  <BR>והוא  לא  ידע<BR>גם־שיבה  זרקה  בו<BR>והוא  לא  ידע׃
וענה  גאון־ישראל  <BR>בפניו  ולא־שבו<BR>אל־יהוה  אלהיהם<BR>ולא  בקשהו  בכל־<BR>זאת׃
ויהי  אפרים  כיונה  <BR>פותה  אין  לב  מצרים<BR>קראו  אשור  הלכו׃
כאשר  ילכו  אפרוש  <BR>עליהם  רשתי  כעוף<BR>השמים  אורידם<BR>איסרם  כשמע  לעדתם׃
אוי  להם  כי־נדדו  <BR>ממני  שד  להם<BR>כי־פשעו  בי  ואנכי<BR>אפדם  והמה  דברו<BR>עלי  כזבים׃
ולא־זעקו  אלי  בלבם  <BR>כי  יילילו<BR>על־משכבותם  על־דגן<BR>ותירוש  יתגוררו<BR>יסורו  בי׃
ואני  יסרתי  חזקתי  <BR>זרועתם  ואלי<BR>יחשבו־רע׃
ישובו  לא  על  היו  <BR>כקשת  רמיה  יפלו<BR>בחרב  שריהם  מזעם<BR>לשונם  זו  לעגם<BR>בארץ  מצרים׃
