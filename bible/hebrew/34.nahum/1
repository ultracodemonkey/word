משא  נינוה  ספר  <BR>חזון  נחום  האלקשי׃
אל  קנוא  ונקם  יהוה  <BR>נקם  יהוה  ובעל  חמה<BR>נקם  יהוה  לצריו<BR>ונוטר  הוא  לאיביו׃
יהוה  ארך  אפים  <BR>וגדול־כח  ונקה  לא<BR>ינקה  יהוה  בסופה<BR>ובשערה  דרכו  וענן<BR>אבק  רגליו׃
גוער  בים  ויבשהו  <BR>וכל־הנהרות  החריב<BR>אמלל  בשן  וכרמל<BR>ופרח  לבנון  אמלל׃
הרים  רעשו  ממנו  <BR>והגבעות  התמגגו<BR>ותשא  הארץ  מפניו<BR>ותבל  וכל־ישבי  בה׃
לפני  זעמו  מי  <BR>יעמוד  ומי  יקום<BR>בחרון  אפו  חמתו<BR>נתכה  כאש  והצרים<BR>נתצו  ממנו׃
טוב  יהוה  למעוז  <BR>ביום  צרה  וידע  חסי<BR>בו׃
ובשטף  עבר  כלה  <BR>יעשה  מקומה  ואיביו<BR>ירדף־חשך׃
מה־תחשבון  אל־יהוה  <BR>כלה  הוא  עשה<BR>לא־תקום  פעמים<BR>צרה׃
כי  עד־סירים  סבכים  <BR>וכסבאם  סבואים<BR>אכלו  כקש  יבש  מלא׃
ממך  יצא  חשב  <BR>על־יהוה  רעה  יעץ<BR>בליעל׃
כה  אמר  יהוה  <BR>אם־שלמים  וכן  רבים<BR>וכן  נגזו  ועבר<BR>וענתך  לא  אענך<BR>עוד׃
ועתה  אשבר  מטהו  <BR>מעליך  ומוסרתיך<BR>אנתק׃
וצוה  עליך  יהוה  <BR>לא־יזרע  משמך  עוד<BR>מבית  אלהיך  אכרית<BR>פסל  ומסכה  אשים<BR>קברך  כי  קלות׃
הנה  על־ההרים  רגלי  <BR>מבשר  משמיע  שלום<BR>חגי  יהודה  חגיך<BR>שלמי  נדריך  כי  לא<BR>יוסיף  עוד<BR>לעבור־בך  בליעל<BR>כלה  נכרת׃
