ויסע  משם  אברהם  <BR>ארצה  הנגב  וישב<BR>בין־קדש  ובין  שור<BR>ויגר  בגרר׃
ויאמר  אברהם  <BR>אל־שרה  אשתו  אחתי<BR>הוא  וישלח  אבימלך<BR>מלך  גרר  ויקח  את־<BR>שרה׃
ויבא  אלהים  <BR>אל־אבימלך  בחלום<BR>הלילה  ויאמר  לו<BR>הנך  מת  על־האשה<BR>אשר־  לקחת  והוא<BR>בעלת  בעל׃
ואבימלך  לא  קרב  <BR>אליה  ויאמר  אדני<BR>הגוי  גם־צדיק<BR>תהרג׃
הלא  הוא  אמר־לי  <BR>אחתי  הוא<BR>והיא־גם־הוא  אמרה<BR>אחי  הוא  בתם־לבבי<BR>ובנקין  כפי  עשיתי<BR>זאת׃
ויאמר  אליו  האלהים  <BR>בחלם  גם  אנכי<BR>ידעתי  כי  בתם־לבבך<BR>עשית  זאת  ואחשך<BR>גם־אנכי  אותך<BR>מחטו־לי  על־כן<BR>לא־נתתיך  לנגע<BR>אליה׃
ועתה  השב  אשת־האיש  <BR>כי־נביא  הוא<BR>ויתפלל  בעדך  וחיה<BR>ואם־אינך  משיב  דע<BR>כי־מות  תמות  אתה<BR>וכל־אשר־לך׃
וישכם  אבימלך  בבקר  <BR>ויקרא  לכל־עבדיו<BR>וידבר<BR>את־כל־הדברים  האלה<BR>באזניהם  וייראו<BR>האנשים  מאד׃
ויקרא  אבימלך  <BR>לאברהם  ויאמר  לו<BR>מה־עשית  לנו<BR>ומה־חטאתי  לך<BR>כי־הבאת  עלי<BR>ועל־ממלכתי  חטאה<BR>גדלה  מעשים  אשר<BR>לא־יעשו  עשית<BR>עמדי׃
ויאמר  אבימלך  <BR>אל־אברהם  מה  ראית<BR>כי  עשית  את־הדבר<BR>הזה׃
ויאמר  אברהם  כי  <BR>אמרתי  רק  אין־יראת<BR>אלהים  במקום  הזה<BR>והרגוני  על־  דבר<BR>אשתי׃
וגם־אמנה  אחתי  <BR>בת־אבי  הוא  אך  לא<BR>בת־אמי  ותהי־לי<BR>לאשה׃
ויהי  כאשר  התעו  <BR>אתי  אלהים  מבית<BR>אבי  ואמר  לה  זה<BR>חסדך  אשר  תעשי<BR>עמדי  אל  כל־המקום<BR>אשר  נבוא  שמה<BR>אמרי־לי  אחי  הוא׃
ויקח  אבימלך  צאן  <BR>ובקר  ועבדים  ושפחת<BR>ויתן  לאברהם  וישב<BR>לו  את  שרה  אשתו׃
ויאמר  אבימלך  הנה  <BR>ארצי  לפניך  בטוב<BR>בעיניך  שב׃
ולשרה  אמר  הנה  <BR>נתתי  אלף  כסף<BR>לאחיך  הנה  הוא־לך<BR>כסות  עינים  לכל<BR>אשר  אתך  ואת  כל<BR>ונכחת׃
ויתפלל  אברהם  <BR>אל־האלהים  וירפא<BR>אלהים  את־אבימלך<BR>ואת־אשתו  ואמהתיו<BR>וילדו׃
כי־עצר  עצר  יהוה  <BR>בעד  כל־רחם  לבית<BR>אבימלך  על־דבר  שרה<BR>אשת  אברהם׃
