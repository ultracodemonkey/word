ותרא  רחל  כי  לא  <BR>ילדה  ליעקב  ותקנא<BR>רחל  באחתה  ותאמר<BR>אל־יעקב  הבה־  לי<BR>בנים  ואם־אין  מתה<BR>אנכי׃
ויחר־אף  יעקב  ברחל  <BR>ויאמר  התחת  אלהים<BR>אנכי  אשר־מנע  ממך<BR>פרי־בטן׃
ותאמר  הנה  אמתי  <BR>בלהה  בא  אליה  ותלד<BR>על־ברכי  ואבנה<BR>גם־אנכי  ממנה׃
ותתן־לו  את־בלהה  <BR>שפחתה  לאשה  ויבא<BR>אליה  יעקב׃
ותהר  בלהה  ותלד  <BR>ליעקב  בן׃
ותאמר  רחל  דנני  <BR>אלהים  וגם  שמע<BR>בקלי  ויתן־לי  בן<BR>על־כן  קראה  שמו<BR>דן׃
ותהר  עוד  ותלד  <BR>בלהה  שפחת  רחל  בן<BR>שני  ליעקב׃
ותאמר  רחל  נפתולי  <BR>אלהים  נפתלתי<BR>עם־אחתי  גם־יכלתי<BR>ותקרא  שמו  נפתלי׃
ותרא  לאה  כי  עמדה  <BR>מלדת  ותקח  את־זלפה<BR>שפחתה  ותתן  אתה<BR>ליעקב  לאשה׃
ותלד  זלפה  שפחת  <BR>לאה  ליעקב  בן׃
ותאמר  לאה  בגד  <BR>ותקרא  את־שמו  גד׃
ותלד  זלפה  שפחת  <BR>לאה  בן  שני  ליעקב׃
ותאמר  לאה  באשרי  <BR>כי  אשרוני  בנות<BR>ותקרא  את־שמו  אשר׃
וילך  ראובן  בימי  <BR>קציר־חטים  וימצא<BR>דודאים  בשדה  ויבא<BR>אתם  אל־לאה  אמו<BR>ותאמר  רחל  אל־לאה<BR>תני־נא  לי  מדודאי<BR>בנך׃
ותאמר  לה  המעט  <BR>קחתך  את־אישי<BR>ולקחת  גם  את־דודאי<BR>בני  ותאמר  רחל  לכן<BR>ישכב  עמך  הלילה<BR>תחת  דודאי  בנך׃
ויבא  יעקב  מן־השדה  <BR>בערב  ותצא  לאה<BR>לקראתו  ותאמר  אלי<BR>תבוא  כי  שכר<BR>שכרתיך  בדודאי  בני<BR>וישכב  עמה  בלילה<BR>הוא׃
וישמע  אלהים  <BR>אל־לאה  ותהר  ותלד<BR>ליעקב  בן  חמישי׃
ותאמר  לאה  נתן  <BR>אלהים  שכרי<BR>אשר־נתתי  שפחתי<BR>לאישי  ותקרא  שמו<BR>יששכר׃
ותהר  עוד  לאה  ותלד  <BR>בן־ששי  ליעקב׃
ותאמר  לאה  זבדני  <BR>אלהים  אתי  זבד  טוב<BR>הפעם  יזבלני  אישי<BR>כי־ילדתי  לו  ששה<BR>בנים  ותקרא  את־שמו<BR>זבלון׃
ואחר  ילדה  בת  <BR>ותקרא  את־שמה<BR>דינה׃
ויזכר  אלהים  <BR>את־רחל  וישמע  אליה<BR>אלהים  ויפתח<BR>את־רחמה׃
ותהר  ותלד  בן  <BR>ותאמר  אסף  אלהים<BR>את־חרפתי׃
ותקרא  את־שמו  יוסף  <BR>לאמר  יסף  יהוה  לי<BR>בן  אחר׃
ויהי  כאשר  ילדה  <BR>רחל  את־יוסף  ויאמר<BR>יעקב  אל־לבן  שלחני<BR>ואלכה  אל־  מקומי<BR>ולארצי׃
תנה  את־נשי  <BR>ואת־ילדי  אשר<BR>עבדתי  אתך  בהן<BR>ואלכה  כי  אתה  ידעת<BR>את־  עבדתי  אשר<BR>עבדתיך׃
ויאמר  אליו  לבן  <BR>אם־נא  מצאתי  חן<BR>בעיניך  נחשתי<BR>ויברכני  יהוה<BR>בגללך׃
ויאמר  נקבה  שכרך  <BR>עלי  ואתנה׃
ויאמר  אליו  אתה  <BR>ידעת  את  אשר<BR>עבדתיך  ואת<BR>אשר־היה  מקנך  אתי׃
כי  מעט  אשר־היה  לך  <BR>לפני  ויפרץ  לרב<BR>ויברך  יהוה  אתך<BR>לרגלי  ועתה  מתי<BR>אעשה  גם־אנכי<BR>לביתי׃
ויאמר  מה  אתן־לך  <BR>ויאמר  יעקב<BR>לא־תתן־לי  מאומה<BR>אם־תעשה־לי  הדבר<BR>הזה  אשובה  ארעה<BR>צאנך  אשמר׃
אעבר  בכל־צאנך  <BR>היום  הסר  משם<BR>כל־שה  נקד  וטלוא<BR>וכל־שה־חום  בכשבים<BR>וטלוא  ונקד  בעזים<BR>והיה  שכרי׃
וענתה־בי  צדקתי  <BR>ביום  מחר  כי־תבוא<BR>על־שכרי  לפניך  כל<BR>אשר־איננו  נקד<BR>וטלוא  בעזים  וחום<BR>בכשבים  גנוב  הוא<BR>אתי׃
ויאמר  לבן  הן  לו  <BR>יהי  כדברך׃
ויסר  ביום  ההוא  <BR>את־התישים  העקדים<BR>והטלאים  ואת<BR>כל־העזים  הנקדות<BR>והטלאת  כל  אשר־לבן<BR>בו  וכל־חום  בכשבים<BR>ויתן  ביד־בניו׃
וישם  דרך  שלשת  <BR>ימים  בינו  ובין<BR>יעקב  ויעקב  רעה<BR>את־צאן  לבן<BR>הנותרת׃
ויקח־לו  יעקב  מקל  <BR>לבנה  לח  ולוז<BR>וערמון  ויפצל  בהן<BR>פצלות  לבנות  מחשף<BR>הלבן  אשר<BR>על־המקלות׃
ויצג  את־המקלות  <BR>אשר  פצל  ברהטים<BR>בשקתות  המים  אשר<BR>תבאן  הצאן  לשתות<BR>לנכח  הצאן  ויחמנה<BR>בבאן  לשתות׃
ויחמו  הצאן  <BR>אל־המקלות  ותלדן<BR>הצאן  עקדים  נקדים<BR>וטלאים׃
והכשבים  הפריד  <BR>יעקב  ויתן  פני<BR>הצאן  אל־עקד<BR>וכל־חום  בצאן  לבן<BR>וישת־לו  עדרים<BR>לבדו  ולא  שתם<BR>על־צאן  לבן׃
והיה  בכל־יחם  הצאן  <BR>המקשרות  ושם  יעקב<BR>את־המקלות  לעיני<BR>הצאן  ברהטים<BR>ליחמנה  במקלות׃
ובהעטיף  הצאן  לא  <BR>ישים  והיה  העטפים<BR>ללבן  והקשרים<BR>ליעקב׃
ויפרץ  האיש  מאד  <BR>מאד  ויהי־לו  צאן<BR>רבות  ושפחות<BR>ועבדים  וגמלים<BR>וחמרים׃
