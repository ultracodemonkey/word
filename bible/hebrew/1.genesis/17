ויהי  אברם  <BR>בן־תשעים  שנה  ותשע<BR>שנים  וירא  יהוה<BR>אל־אברם  ויאמר<BR>אליו  אני־אל  שדי<BR>התהלך  לפני  והיה<BR>תמים׃
ואתנה  בריתי  ביני  <BR>ובינך  וארבה  אותך<BR>במאד  מאד׃
ויפל  אברם  על־פניו  <BR>וידבר  אתו  אלהים<BR>לאמר׃
אני  הנה  בריתי  אתך  <BR>והיית  לאב  המון<BR>גוים׃
ולא־יקרא  עוד  <BR>את־שמך  אברם  והיה<BR>שמך  אברהם  כי<BR>אב־המון  גוים<BR>נתתיך׃
והפרתי  אתך  במאד  <BR>מאד  ונתתיך  לגוים<BR>ומלכים  ממך  יצאו׃
והקמתי  את־בריתי  <BR>ביני  ובינך  ובין<BR>זרעך  אחריך  לדרתם<BR>לברית  עולם  להיות<BR>לך  לאלהים  ולזרעך<BR>אחריך׃
ונתתי  לך  ולזרעך  <BR>אחריך  את  ארץ<BR>מגריך  את  כל־ארץ<BR>כנען  לאחזת  עולם<BR>והייתי  להם<BR>לאלהים׃
ויאמר  אלהים  <BR>אל־אברהם  ואתה<BR>את־בריתי  תשמר  אתה<BR>וזרעך  אחריך<BR>לדרתם׃
זאת  בריתי  אשר  <BR>תשמרו  ביני<BR>וביניכם  ובין  זרעך<BR>אחריך  המול  לכם<BR>כל־  זכר׃
ונמלתם  את  בשר  <BR>ערלתכם  והיה  לאות<BR>ברית  ביני<BR>וביניכם׃
ובן־שמנת  ימים  <BR>ימול  לכם  כל־זכר<BR>לדרתיכם  יליד  בית<BR>ומקנת־כסף  מכל<BR>בן־נכר  אשר  לא<BR>מזרעך  הוא׃
המול  ימול  יליד  <BR>ביתך  ומקנת  כספך<BR>והיתה  בריתי<BR>בבשרכם  לברית<BR>עולם׃
וערל  זכר  אשר  <BR>לא־ימול  את־בשר<BR>ערלתו  ונכרתה  הנפש<BR>ההוא  מעמיה  את־<BR>בריתי  הפר׃
ויאמר  אלהים  <BR>אל־אברהם  שרי  אשתך<BR>לא־תקרא  את־שמה<BR>שרי  כי  שרה  שמה׃
וברכתי  אתה  וגם  <BR>נתתי  ממנה  לך  בן<BR>וברכתיה  והיתה<BR>לגוים  מלכי  עמים<BR>ממנה  יהיו׃
ויפל  אברהם  <BR>על־פניו  ויצחק<BR>ויאמר  בלבו  הלבן<BR>מאה־שנה  יולד  ואם־<BR>שרה  הבת־תשעים  שנה<BR>תלד׃
ויאמר  אברהם  <BR>אל־האלהים  לו<BR>ישמעאל  יחיה<BR>לפניך׃
ויאמר  אלהים  אבל  <BR>שרה  אשתך  ילדת  לך<BR>בן  וקראת  את־שמו<BR>יצחק  והקמתי<BR>את־בריתי  אתו<BR>לברית  עולם  לזרעו<BR>אחריו׃
ולישמעאל  שמעתיך  <BR>הנה  ברכתי  אתו<BR>והפריתי  אתו<BR>והרביתי  אתו  במאד<BR>מאד  שנים־עשר<BR>נשיאם  יוליד<BR>ונתתיו  לגוי  גדול׃
ואת־בריתי  אקים  <BR>את־יצחק  אשר  תלד<BR>לך  שרה  למועד  הזה<BR>בשנה  האחרת׃
ויכל  לדבר  אתו  <BR>ויעל  אלהים  מעל<BR>אברהם׃
ויקח  אברהם  <BR>את־ישמעאל  בנו  ואת<BR>כל־ילידי  ביתו  ואת<BR>כל־מקנת  כספו<BR>כל־זכר  באנשי  בית<BR>אברהם  וימל  את־בשר<BR>ערלתם  בעצם  היום<BR>הזה  כאשר  דבר  אתו<BR>אלהים׃
ואברהם  בן־תשעים  <BR>ותשע  שנה  בהמלו<BR>בשר  ערלתו׃
וישמעאל  בנו  <BR>בן־שלש  עשרה  שנה<BR>בהמלו  את  בשר<BR>ערלתו׃
בעצם  היום  הזה  <BR>נמול  אברהם<BR>וישמעאל  בנו׃
וכל־אנשי  ביתו  <BR>יליד  בית<BR>ומקנת־כסף  מאת<BR>בן־נכר  נמלו  אתו׃
