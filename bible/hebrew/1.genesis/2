ויכלו  השמים  והארץ  <BR>וכל־צבאם׃
ויכל  אלהים  ביום  <BR>השביעי  מלאכתו  אשר<BR>עשה  וישבת  ביום<BR>השביעי  מכל־<BR>מלאכתו  אשר  עשה׃
ויברך  אלהים  <BR>את־יום  השביעי<BR>ויקדש  אתו  כי  בו<BR>שבת  מכל־מלאכתו<BR>אשר־  ברא  אלהים<BR>לעשות׃
אלה  תולדות  השמים  <BR>והארץ  בהבראם  ביום<BR>עשות  יהוה  אלהים<BR>ארץ  ושמים׃
וכל  שיח  השדה  טרם  <BR>יהיה  בארץ  וכל־עשב<BR>השדה  טרם  יצמח  כי<BR>לא  המטיר  יהוה<BR>אלהים  על־הארץ<BR>ואדם  אין  לעבד<BR>את־האדמה׃
ואד  יעלה  מן־הארץ  <BR>והשקה<BR>את־כל־פני־האדמה׃
וייצר  יהוה  אלהים  <BR>את־האדם  עפר<BR>מן־האדמה  ויפח<BR>באפיו  נשמת  חיים<BR>ויהי  האדם  לנפש<BR>חיה׃
ויטע  יהוה  אלהים  <BR>גן־בעדן  מקדם  וישם<BR>שם  את־האדם  אשר<BR>יצר׃
ויצמח  יהוה  אלהים  <BR>מן־האדמה  כל־עץ<BR>נחמד  למראה  וטוב<BR>למאכל  ועץ  החיים<BR>בתוך  הגן  ועץ  הדעת<BR>טוב  ורע׃
ונהר  יצא  מעדן  <BR>להשקות  את־הגן<BR>ומשם  יפרד  והיה<BR>לארבעה  ראשים׃
שם  האחד  פישון  הוא  <BR>הסבב  את  כל־ארץ<BR>החוילה  אשר־שם<BR>הזהב׃
וזהב  הארץ  ההוא  <BR>טוב  שם  הבדלח  ואבן<BR>השהם׃
ושם־הנהר  השני  <BR>גיחון  הוא  הסובב<BR>את  כל־ארץ  כוש׃
ושם  הנהר  השלישי  <BR>חדקל  הוא  ההלך<BR>קדמת  אשור  והנהר<BR>הרביעי  הוא  פרת׃
ויקח  יהוה  אלהים  <BR>את־האדם  וינחהו<BR>בגן־עדן  לעבדה<BR>ולשמרה׃
ויצו  יהוה  אלהים  <BR>על־האדם  לאמר  מכל<BR>עץ־הגן  אכל  תאכל׃
ומעץ  הדעת  טוב  ורע  <BR>לא  תאכל  ממנו  כי<BR>ביום  אכלך  ממנו<BR>מות  תמות׃
ויאמר  יהוה  אלהים  <BR>לא־טוב  היות  האדם<BR>לבדו  אעשה־לו  עזר<BR>כנגדו׃
ויצר  יהוה  אלהים  <BR>מן־האדמה  כל־חית<BR>השדה  ואת  כל־עוף<BR>השמים  ויבא<BR>אל־האדם  לראות<BR>מה־יקרא־לו  וכל<BR>אשר  יקרא־לו  האדם<BR>נפש  חיה  הוא  שמו׃
ויקרא  האדם  שמות  <BR>לכל־הבהמה  ולעוף<BR>השמים  ולכל  חית<BR>השדה  ולאדם  לא־<BR>מצא  עזר  כנגדו׃
ויפל  יהוה  אלהים  <BR>תרדמה  על־האדם<BR>ויישן  ויקח  אחת<BR>מצלעתיו  ויסגר  בשר<BR>תחתנה׃
ויבן  יהוה  אלהים  <BR>את־הצלע  אשר־לקח<BR>מן־האדם  לאשה<BR>ויבאה  אל־האדם׃
ויאמר  האדם  זאת  <BR>הפעם  עצם  מעצמי<BR>ובשר  מבשרי  לזאת<BR>יקרא  אשה  כי  מאיש<BR>לקחה־זאת׃
על־כן  יעזב־איש  <BR>את־אביו  ואת־אמו<BR>ודבק  באשתו  והיו<BR>לבשר  אחד׃
ויהיו  שניהם  <BR>ערומים  האדם  ואשתו<BR>ולא  יתבששו׃
