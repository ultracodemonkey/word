והרעב  כבד  בארץ׃  
ויהי  כאשר  כלו  <BR>לאכל  את־השבר  אשר<BR>הביאו  ממצרים<BR>ויאמר  אליהם  אביהם<BR>שבו  שברו־לנו<BR>מעט־אכל׃
ויאמר  אליו  יהודה  <BR>לאמר  העד  העד  בנו<BR>האיש  לאמר  לא־תראו<BR>פני  בלתי  אחיכם<BR>אתכם׃
אם־ישך  משלח  <BR>את־אחינו  אתנו<BR>נרדה  ונשברה  לך<BR>אכל׃
ואם־אינך  משלח  לא  <BR>נרד  כי־האיש  אמר<BR>אלינו  לא־תראו  פני<BR>בלתי  אחיכם  אתכם׃
ויאמר  ישראל  למה  <BR>הרעתם  לי  להגיד<BR>לאיש  העוד  לכם  אח׃
ויאמרו  שאול  <BR>שאל־האיש  לנו<BR>ולמולדתנו  לאמר<BR>העוד  אביכם  חי  היש<BR>לכם  אח  ונגד־לו<BR>על־פי  הדברים  האלה<BR>הידוע  נדע  כי  יאמר<BR>הורידו  את־אחיכם׃
ויאמר  יהודה  <BR>אל־ישראל  אביו<BR>שלחה  הנער  אתי<BR>ונקומה  ונלכה<BR>ונחיה  ולא  נמות<BR>גם־אנחנו  גם־אתה<BR>גם־טפנו׃
אנכי  אערבנו  מידי  <BR>תבקשנו  אם־לא<BR>הביאתיו  אליך<BR>והצגתיו  לפניך<BR>וחטאתי  לך<BR>כל־הימים׃
כי  לולא  התמהמהנו  <BR>כי־עתה  שבנו  זה<BR>פעמים׃
ויאמר  אלהם  ישראל  <BR>אביהם  אם־כן  אפוא<BR>זאת  עשו  קחו  מזמרת<BR>הארץ  בכליכם<BR>והורידו  לאיש  מנחה<BR>מעט  צרי  ומעט  דבש<BR>נכאת  ולט  בטנים<BR>ושקדים׃
וכסף  משנה  קחו  <BR>בידכם  ואת־הכסף<BR>המושב  בפי<BR>אמתחתיכם  תשיבו<BR>בידכם  אולי  משגה<BR>הוא׃
ואת־אחיכם  קחו  <BR>וקומו  שובו<BR>אל־האיש׃
ואל  שדי  יתן  לכם  <BR>רחמים  לפני  האיש<BR>ושלח  לכם  את־אחיכם<BR>אחר  ואת־  בנימין<BR>ואני  כאשר  שכלתי<BR>שכלתי׃
ויקחו  האנשים  <BR>את־המנחה  הזאת<BR>ומשנה־כסף  לקחו<BR>בידם  ואת־בנימן<BR>ויקמו  וירדו  מצרים<BR>ויעמדו  לפני  יוסף׃
וירא  יוסף  אתם  <BR>את־בנימין  ויאמר<BR>לאשר  על־ביתו  הבא<BR>את־האנשים  הביתה<BR>וטבח  טבח  והכן  כי<BR>אתי  יאכלו  האנשים<BR>בצהרים׃
ויעש  האיש  כאשר  <BR>אמר  יוסף  ויבא<BR>האיש  את־האנשים<BR>ביתה  יוסף׃
וייראו  האנשים  כי  <BR>הובאו  בית  יוסף<BR>ויאמרו  על־דבר<BR>הכסף  השב<BR>באמתחתינו  בתחלה<BR>אנחנו  מובאים<BR>להתגלל  עלינו<BR>ולהתנפל  עלינו<BR>ולקחת  אתנו  לעבדים<BR>ואת־חמרינו׃
ויגשו  אל־האיש  אשר  <BR>על־בית  יוסף<BR>וידברו  אליו  פתח<BR>הבית׃
ויאמרו  בי  אדני  <BR>ירד  ירדנו  בתחלה<BR>לשבר־אכל׃
ויהי  כי־באנו  <BR>אל־המלון  ונפתחה<BR>את־אמתחתינו  והנה<BR>כסף־איש  בפי<BR>אמתחתו  כספנו<BR>במשקלו  ונשב  אתו<BR>בידנו׃
וכסף  אחר  הורדנו  <BR>בידנו  לשבר־אכל  לא<BR>ידענו  מי־שם  כספנו<BR>באמתחתינו׃
ויאמר  שלום  לכם  <BR>אל־תיראו  אלהיכם<BR>ואלהי  אביכם  נתן<BR>לכם  מטמון<BR>באמתחתיכם  כספכם<BR>בא  אלי  ויוצא  אלהם<BR>את־שמעון׃
ויבא  האיש  <BR>את־האנשים  ביתה<BR>יוסף  ויתן־מים<BR>וירחצו  רגליהם<BR>ויתן  מספוא<BR>לחמריהם׃
ויכינו  את־המנחה  <BR>עד־בוא  יוסף<BR>בצהרים  כי  שמעו<BR>כי־שם  יאכלו  לחם׃
ויבא  יוסף  הביתה  <BR>ויביאו  לו<BR>את־המנחה  אשר־בידם<BR>הביתה  וישתחוו־לו<BR>ארצה׃
וישאל  להם  לשלום  <BR>ויאמר  השלום  אביכם<BR>הזקן  אשר  אמרתם<BR>העודנו  חי׃
ויאמרו  שלום  לעבדך  <BR>לאבינו  עודנו  חי<BR>ויקדו  וישתחו׃
וישא  עיניו  וירא  <BR>את־בנימין  אחיו<BR>בן־אמו  ויאמר  הזה<BR>אחיכם  הקטן  אשר<BR>אמרתם  אלי  ויאמר<BR>אלהים  יחנך  בני׃
וימהר  יוסף  <BR>כי־נכמרו  רחמיו<BR>אל־אחיו  ויבקש<BR>לבכות  ויבא  החדרה<BR>ויבך  שמה׃
וירחץ  פניו  ויצא  <BR>ויתאפק  ויאמר  שימו<BR>לחם׃
וישימו  לו  לבדו  <BR>ולהם  לבדם  ולמצרים<BR>האכלים  אתו  לבדם<BR>כי  לא  יוכלון<BR>המצרים  לאכל<BR>את־העברים  לחם<BR>כי־תועבה  הוא<BR>למצרים׃
וישבו  לפניו  הבכר  <BR>כבכרתו  והצעיר<BR>כצערתו  ויתמהו<BR>האנשים  איש  אל־<BR>רעהו׃
וישא  משאת  מאת  <BR>פניו  אלהם  ותרב<BR>משאת  בנימן  ממשאת<BR>כלם  חמש  ידות<BR>וישתו  וישכרו  עמו׃
