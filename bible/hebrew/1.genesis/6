ויהי  כי־החל  האדם  <BR>לרב  על־פני  האדמה<BR>ובנות  ילדו  להם׃
ויראו  בני־האלהים  <BR>את־בנות  האדם  כי<BR>טבת  הנה  ויקחו  להם<BR>נשים  מכל  אשר<BR>בחרו׃
ויאמר  יהוה  <BR>לא־ידון  רוחי  באדם<BR>לעלם  בשגם  הוא  בשר<BR>והיו  ימיו  מאה<BR>ועשרים  שנה׃
הנפלים  היו  בארץ  <BR>בימים  ההם  וגם<BR>אחרי־כן  אשר  יבאו<BR>בני  האלהים  אל־<BR>בנות  האדם  וילדו<BR>להם  המה  הגברים<BR>אשר  מעולם  אנשי<BR>השם׃
וירא  יהוה  כי  רבה  <BR>רעת  האדם  בארץ<BR>וכל־יצר  מחשבת  לבו<BR>רק  רע  כל־  היום׃
וינחם  יהוה  כי־עשה  <BR>את־האדם  בארץ<BR>ויתעצב  אל־לבו׃
ויאמר  יהוה  אמחה  <BR>את־האדם  אשר־בראתי<BR>מעל  פני  האדמה<BR>מאדם  עד־בהמה<BR>עד־רמש  ועד־עוף<BR>השמים  כי  נחמתי  כי<BR>עשיתם׃
ונח  מצא  חן  בעיני  <BR>יהוה׃
אלה  תולדת  נח  נח  <BR>איש  צדיק  תמים  היה<BR>בדרתיו  את־האלהים<BR>התהלך־נח׃
ויולד  נח  שלשה  <BR>בנים  את־שם  את־חם<BR>ואת־יפת׃
ותשחת  הארץ  לפני  <BR>האלהים  ותמלא  הארץ<BR>חמס׃
וירא  אלהים  <BR>את־הארץ  והנה<BR>נשחתה  כי־השחית<BR>כל־בשר  את־דרכו<BR>על־  הארץ׃
ויאמר  אלהים  לנח  <BR>קץ  כל־בשר  בא  לפני<BR>כי־מלאה  הארץ  חמס<BR>מפניהם  והנני<BR>משחיתם  את־הארץ׃
עשה  לך  תבת  <BR>עצי־גפר  קנים  תעשה<BR>את־התבה  וכפרת  אתה<BR>מבית  ומחוץ  בכפר׃
וזה  אשר  תעשה  אתה  <BR>שלש  מאות  אמה  ארך<BR>התבה  חמשים  אמה<BR>רחבה  ושלשים  אמה<BR>קומתה׃
צהר  תעשה  לתבה  <BR>ואל־אמה  תכלנה<BR>מלמעלה  ופתח  התבה<BR>בצדה  תשים  תחתים<BR>שנים  ושלשים  תעשה׃
ואני  הנני  מביא  <BR>את־המבול  מים<BR>על־הארץ  לשחת<BR>כל־בשר  אשר־בו  רוח<BR>חיים  מתחת  השמים<BR>כל  אשר־בארץ  יגוע׃
והקמתי  את־בריתי  <BR>אתך  ובאת  אל־התבה<BR>אתה  ובניך  ואשתך<BR>ונשי־בניך  אתך׃
ומכל־החי  מכל־בשר  <BR>שנים  מכל  תביא<BR>אל־התבה  להחית  אתך<BR>זכר  ונקבה  יהיו׃
מהעוף  למינהו  <BR>ומן־הבהמה  למינה<BR>מכל  רמש  האדמה<BR>למינהו  שנים  מכל<BR>יבאו  אליך  להחיות׃
ואתה  קח־לך  <BR>מכל־מאכל  אשר  יאכל<BR>ואספת  אליך  והיה<BR>לך  ולהם  לאכלה׃
ויעש  נח  ככל  אשר  <BR>צוה  אתו  אלהים  כן<BR>עשה׃
