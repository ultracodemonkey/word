והאדם  ידע  את־חוה  <BR>אשתו  ותהר  ותלד<BR>את־קין  ותאמר<BR>קניתי  איש  את־<BR>יהוה׃
ותסף  ללדת  את־אחיו  <BR>את־הבל  ויהי־הבל<BR>רעה  צאן  וקין  היה<BR>עבד  אדמה׃
ויהי  מקץ  ימים  <BR>ויבא  קין  מפרי<BR>האדמה  מנחה  ליהוה׃
והבל  הביא  גם־הוא  <BR>מבכרות  צאנו<BR>ומחלבהן  וישע  יהוה<BR>אל־הבל  ואל־<BR>מנחתו׃
ואל־קין  ואל־מנחתו  <BR>לא  שעה  ויחר  לקין<BR>מאד  ויפלו  פניו׃
ויאמר  יהוה  אל־קין  <BR>למה  חרה  לך  ולמה<BR>נפלו  פניך׃
הלוא  אם־תיטיב  שאת  <BR>ואם  לא  תיטיב  לפתח<BR>חטאת  רבץ  ואליך<BR>תשוקתו  ואתה<BR>תמשל־בו׃
ויאמר  קין  אל־הבל  <BR>אחיו  ויהי  בהיותם<BR>בשדה  ויקם  קין<BR>אל־הבל  אחיו<BR>ויהרגהו׃
ויאמר  יהוה  אל־קין  <BR>אי  הבל  אחיך  ויאמר<BR>לא  ידעתי  השמר  אחי<BR>אנכי׃
ויאמר  מה  עשית  קול  <BR>דמי  אחיך  צעקים<BR>אלי  מן־האדמה׃
ועתה  ארור  אתה  <BR>מן־האדמה  אשר  פצתה<BR>את־פיה  לקחת<BR>את־דמי  אחיך  מידך׃
כי  תעבד  את־האדמה  <BR>לא־תסף  תת־כחה  לך<BR>נע  ונד  תהיה  בארץ׃
ויאמר  קין  אל־יהוה  <BR>גדול  עוני  מנשוא׃
הן  גרשת  אתי  היום  <BR>מעל  פני  האדמה<BR>ומפניך  אסתר<BR>והייתי  נע  ונד<BR>בארץ  והיה  כל־מצאי<BR>יהרגני׃
ויאמר  לו  יהוה  לכן  <BR>כל־הרג  קין  שבעתים<BR>יקם  וישם  יהוה<BR>לקין  אות  לבלתי<BR>הכות־אתו  כל־מצאו׃
ויצא  קין  מלפני  <BR>יהוה  וישב<BR>בארץ־נוד<BR>קדמת־עדן׃
וידע  קין  את־אשתו  <BR>ותהר  ותלד  את־חנוך<BR>ויהי  בנה  עיר<BR>ויקרא  שם  העיר  כשם<BR>בנו  חנוך׃
ויולד  לחנוך  <BR>את־עירד  ועירד  ילד<BR>את־מחויאל  ומחייאל<BR>ילד  את־  מתושאל<BR>ומתושאל  ילד<BR>את־למך׃
ויקח־לו  למך  שתי  <BR>נשים  שם  האחת  עדה<BR>ושם  השנית  צלה׃
ותלד  עדה  את־יבל  <BR>הוא  היה  אבי  ישב<BR>אהל  ומקנה׃
ושם  אחיו  יובל  הוא  <BR>היה  אבי  כל־תפש<BR>כנור  ועוגב׃
וצלה  גם־הוא  ילדה  <BR>את־תובל  קין  לטש<BR>כל־חרש  נחשת  וברזל<BR>ואחות  תובל־קין<BR>נעמה׃
ויאמר  למך  לנשיו  <BR>עדה  וצלה  שמען<BR>קולי  נשי  למך<BR>האזנה  אמרתי  כי<BR>איש  הרגתי  לפצעי<BR>וילד  לחברתי׃
כי  שבעתים  יקם־קין  <BR>ולמך  שבעים  ושבעה׃
וידע  אדם  עוד  <BR>את־אשתו  ותלד  בן<BR>ותקרא  את־שמו  שת<BR>כי  שת־לי  אלהים<BR>זרע  אחר  תחת  הבל<BR>כי  הרגו  קין׃
ולשת  גם־הוא  <BR>ילד־בן  ויקרא<BR>את־שמו  אנוש  אז<BR>הוחל  לקרא  בשם<BR>יהוה׃
