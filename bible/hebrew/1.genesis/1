בראשית  ברא  אלהים  <BR>את  השמים  ואת<BR>הארץ׃
והארץ  היתה  תהו  <BR>ובהו  וחשך  על־פני<BR>תהום  ורוח  אלהים<BR>מרחפת  על־פני<BR>המים׃
ויאמר  אלהים  יהי  <BR>אור  ויהי־אור׃
וירא  אלהים  <BR>את־האור  כי־טוב<BR>ויבדל  אלהים  בין<BR>האור  ובין  החשך׃
ויקרא  אלהים  לאור  <BR>יום  ולחשך  קרא<BR>לילה  ויהי־ערב<BR>ויהי־בקר  יום  אחד׃
ויאמר  אלהים  יהי  <BR>רקיע  בתוך  המים<BR>ויהי  מבדיל  בין<BR>מים  למים׃
ויעש  אלהים  <BR>את־הרקיע  ויבדל<BR>בין  המים  אשר  מתחת<BR>לרקיע  ובין  המים<BR>אשר  מעל  לרקיע<BR>ויהי־כן׃
ויקרא  אלהים  לרקיע  <BR>שמים  ויהי־ערב<BR>ויהי־בקר  יום  שני׃
ויאמר  אלהים  יקוו  <BR>המים  מתחת  השמים<BR>אל־מקום  אחד  ותראה<BR>היבשה  ויהי־  כן׃
ויקרא  אלהים  ליבשה  <BR>ארץ  ולמקוה  המים<BR>קרא  ימים  וירא<BR>אלהים  כי־  טוב׃
ויאמר  אלהים  תדשא  <BR>הארץ  דשא  עשב<BR>מזריע  זרע  עץ  פרי<BR>עשה  פרי  למינו  אשר<BR>זרעו־בו  על־הארץ<BR>ויהי־כן׃
ותוצא  הארץ  דשא  <BR>עשב  מזריע  זרע<BR>למינהו  ועץ<BR>עשה־פרי  אשר<BR>זרעו־בו  למינהו<BR>וירא  אלהים<BR>כי־טוב׃
ויהי־ערב  ויהי־בקר  <BR>יום  שלישי׃
ויאמר  אלהים  יהי  <BR>מארת  ברקיע  השמים<BR>להבדיל  בין  היום<BR>ובין  הלילה  והיו<BR>לאתת  ולמועדים<BR>ולימים  ושנים׃
והיו  למאורת  ברקיע  <BR>השמים  להאיר<BR>על־הארץ  ויהי־כן׃
ויעש  אלהים  את־שני  <BR>המארת  הגדלים<BR>את־המאור  הגדל<BR>לממשלת  היום  ואת־<BR>המאור  הקטן  לממשלת<BR>הלילה  ואת<BR>הכוכבים׃
ויתן  אתם  אלהים  <BR>ברקיע  השמים  להאיר<BR>על־הארץ׃
ולמשל  ביום  ובלילה  <BR>ולהבדיל  בין  האור<BR>ובין  החשך  וירא<BR>אלהים  כי־  טוב׃
ויהי־ערב  ויהי־בקר  <BR>יום  רביעי׃
ויאמר  אלהים  ישרצו  <BR>המים  שרץ  נפש  חיה<BR>ועוף  יעופף<BR>על־הארץ  על־פני<BR>רקיע  השמים׃
ויברא  אלהים  <BR>את־התנינם  הגדלים<BR>ואת  כל־נפש  החיה<BR>הרמשת  אשר  שרצו<BR>המים  למינהם  ואת<BR>כל־עוף  כנף  למינהו<BR>וירא  אלהים<BR>כי־טוב׃
ויברך  אתם  אלהים  <BR>לאמר  פרו  ורבו<BR>ומלאו  את־המים<BR>בימים  והעוף  ירב<BR>בארץ׃
ויהי־ערב  ויהי־בקר  <BR>יום  חמישי׃
ויאמר  אלהים  תוצא  <BR>הארץ  נפש  חיה<BR>למינה  בהמה  ורמש<BR>וחיתו־ארץ  למינה<BR>ויהי־כן׃
ויעש  אלהים  את־חית  <BR>הארץ  למינה<BR>ואת־הבהמה  למינה<BR>ואת  כל־רמש  האדמה<BR>למינהו  וירא  אלהים<BR>כי־טוב׃
ויאמר  אלהים  נעשה  <BR>אדם  בצלמנו<BR>כדמותנו  וירדו<BR>בדגת  הים  ובעוף<BR>השמים  ובבהמה<BR>ובכל־הארץ<BR>ובכל־הרמש  הרמש<BR>על־הארץ׃
ויברא  אלהים  <BR>את־האדם  בצלמו<BR>בצלם  אלהים  ברא<BR>אתו  זכר  ונקבה  ברא<BR>אתם׃
ויברך  אתם  אלהים  <BR>ויאמר  להם  אלהים<BR>פרו  ורבו  ומלאו<BR>את־הארץ  וכבשה<BR>ורדו  בדגת  הים<BR>ובעוף  השמים<BR>ובכל־חיה  הרמשת<BR>על־הארץ׃
ויאמר  אלהים  הנה  <BR>נתתי  לכם<BR>את־כל־עשב  זרע  זרע<BR>אשר  על־פני  כל־<BR>הארץ  ואת־כל־העץ<BR>אשר־בו  פרי־עץ  זרע<BR>זרע  לכם  יהיה<BR>לאכלה׃
ולכל־חית  הארץ  <BR>ולכל־עוף  השמים<BR>ולכל  רומש  על־הארץ<BR>אשר־בו  נפש  חיה<BR>את־כל־ירק  עשב<BR>לאכלה  ויהי־כן׃
וירא  אלהים  <BR>את־כל־אשר  עשה<BR>והנה־טוב  מאד<BR>ויהי־ערב  ויהי־בקר<BR>יום  הששי׃
