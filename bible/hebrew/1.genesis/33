וישא  יעקב  עיניו  <BR>וירא  והנה  עשו  בא<BR>ועמו  ארבע  מאות<BR>איש  ויחץ  את־<BR>הילדים  על־לאה<BR>ועל־רחל  ועל  שתי<BR>השפחות׃
וישם  את־השפחות  <BR>ואת־ילדיהן  ראשנה<BR>ואת־לאה  וילדיה<BR>אחרנים  ואת־רחל<BR>ואת־יוסף  אחרנים׃
והוא  עבר  לפניהם  <BR>וישתחו  ארצה  שבע<BR>פעמים  עד־גשתו<BR>עד־אחיו׃
וירץ  עשו  לקראתו  <BR>ויחבקהו  ויפל<BR>על־צוארו  וישקהו<BR>ויבכו׃
וישא  את־עיניו  <BR>וירא  את־הנשים<BR>ואת־הילדים  ויאמר<BR>מי־אלה  לך  ויאמר<BR>הילדים  אשר־חנן<BR>אלהים  את־עבדך׃
ותגשן  השפחות  הנה  <BR>וילדיהן  ותשתחוין׃
ותגש  גם־לאה  <BR>וילדיה  וישתחוו<BR>ואחר  נגש  יוסף<BR>ורחל  וישתחוו׃
ויאמר  מי  לך  <BR>כל־המחנה  הזה  אשר<BR>פגשתי  ויאמר<BR>למצא־חן  בעיני<BR>אדני׃
ויאמר  עשו  יש־לי  <BR>רב  אחי  יהי  לך<BR>אשר־לך׃
ויאמר  יעקב  אל־נא  <BR>אם־נא  מצאתי  חן<BR>בעיניך  ולקחת<BR>מנחתי  מידי  כי<BR>על־כן  ראיתי  פניך<BR>כראת  פני  אלהים<BR>ותרצני׃
קח־נא  את־ברכתי  <BR>אשר  הבאת  לך<BR>כי־חנני  אלהים  וכי<BR>יש־לי־כל  ויפצר־<BR>בו  ויקח׃
ויאמר  נסעה  ונלכה  <BR>ואלכה  לנגדך׃
ויאמר  אליו  אדני  <BR>ידע  כי־הילדים<BR>רכים  והצאן  והבקר<BR>עלות  עלי  ודפקום<BR>יום  אחד  ומתו<BR>כל־הצאן׃
יעבר־נא  אדני  לפני  <BR>עבדו  ואני  אתנהלה<BR>לאטי  לרגל  המלאכה<BR>אשר־לפני  ולרגל<BR>הילדים  עד  אשר־אבא<BR>אל־אדני  שעירה׃
ויאמר  עשו  <BR>אציגה־נא  עמך<BR>מן־העם  אשר  אתי<BR>ויאמר  למה  זה<BR>אמצא־חן  בעיני<BR>אדני׃
וישב  ביום  ההוא  <BR>עשו  לדרכו  שעירה׃
ויעקב  נסע  סכתה  <BR>ויבן  לו  בית<BR>ולמקנהו  עשה  סכת<BR>על־כן  קרא  שם־<BR>המקום  סכות׃
ויבא  יעקב  שלם  עיר  <BR>שכם  אשר  בארץ  כנען<BR>בבאו  מפדן  ארם<BR>ויחן  את־  פני<BR>העיר׃
ויקן  את־חלקת  השדה  <BR>אשר  נטה־שם  אהלו<BR>מיד  בני־חמור  אבי<BR>שכם  במאה  קשיטה׃
ויצב־שם  מזבח  <BR>ויקרא־לו  אל  אלהי<BR>ישראל׃
