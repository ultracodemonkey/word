ויהי  רעב  בארץ  <BR>מלבד  הרעב  הראשון<BR>אשר  היה  בימי<BR>אברהם  וילך  יצחק<BR>אל־אבימלך<BR>מלך־פלשתים  גררה׃
וירא  אליו  יהוה  <BR>ויאמר  אל־תרד<BR>מצרימה  שכן  בארץ<BR>אשר  אמר  אליך׃
גור  בארץ  הזאת  <BR>ואהיה  עמך  ואברכך<BR>כי־לך  ולזרעך  אתן<BR>את־כל־הארצת  האל<BR>והקמתי  את־השבעה<BR>אשר  נשבעתי  לאברהם<BR>אביך׃
והרביתי  את־זרעך  <BR>ככוכבי  השמים<BR>ונתתי  לזרעך  את<BR>כל־הארצת  האל<BR>והתברכו  בזרעך  כל<BR>גויי  הארץ׃
עקב  אשר־שמע  אברהם  <BR>בקלי  וישמר  משמרתי<BR>מצותי  חקותי<BR>ותורתי׃
וישב  יצחק  בגרר׃  
וישאלו  אנשי  המקום  <BR>לאשתו  ויאמר  אחתי<BR>הוא  כי  ירא  לאמר<BR>אשתי  פן־  יהרגני<BR>אנשי  המקום<BR>על־רבקה  כי־טובת<BR>מראה  הוא׃
ויהי  כי  ארכו־לו  <BR>שם  הימים  וישקף<BR>אבימלך  מלך  פלשתים<BR>בעד  החלון  וירא<BR>והנה  יצחק  מצחק  את<BR>רבקה  אשתו׃
ויקרא  אבימלך  <BR>ליצחק  ויאמר  אך<BR>הנה  אשתך  הוא  ואיך<BR>אמרת  אחתי  הוא<BR>ויאמר  אליו  יצחק<BR>כי  אמרתי  פן־אמות<BR>עליה׃
ויאמר  אבימלך  <BR>מה־זאת  עשית  לנו<BR>כמעט  שכב  אחד  העם<BR>את־אשתך  והבאת<BR>עלינו  אשם׃
ויצו  אבימלך  <BR>את־כל־העם  לאמר<BR>הנגע  באיש  הזה<BR>ובאשתו  מות  יומת׃
ויזרע  יצחק  בארץ  <BR>ההוא  וימצא  בשנה<BR>ההוא  מאה  שערים<BR>ויברכהו  יהוה׃
ויגדל  האיש  וילך  <BR>הלוך  וגדל  עד<BR>כי־גדל  מאד׃
ויהי־לו  מקנה־צאן  <BR>ומקנה  בקר  ועבדה<BR>רבה  ויקנאו  אתו<BR>פלשתים׃
וכל־הבארת  אשר  <BR>חפרו  עבדי  אביו<BR>בימי  אברהם  אביו<BR>סתמום  פלשתים<BR>וימלאום  עפר׃
ויאמר  אבימלך  <BR>אל־יצחק  לך  מעמנו<BR>כי־עצמת־ממנו  מאד׃
וילך  משם  יצחק  <BR>ויחן  בנחל־גרר<BR>וישב  שם׃
וישב  יצחק  ויחפר  <BR>את־בארת  המים  אשר<BR>חפרו  בימי  אברהם<BR>אביו  ויסתמום<BR>פלשתים  אחרי  מות<BR>אברהם  ויקרא  להן<BR>שמות  כשמת  אשר־קרא<BR>להן  אביו׃
ויחפרו  עבדי־יצחק  <BR>בנחל  וימצאו־שם<BR>באר  מים  חיים׃
ויריבו  רעי  גרר  <BR>עם־רעי  יצחק  לאמר<BR>לנו  המים  ויקרא<BR>שם־הבאר  עשק  כי<BR>התעשקו  עמו׃
ויחפרו  באר  אחרת  <BR>ויריבו  גם־עליה<BR>ויקרא  שמה  שטנה׃
ויעתק  משם  ויחפר  <BR>באר  אחרת  ולא  רבו<BR>עליה  ויקרא  שמה<BR>רחבות  ויאמר<BR>כי־עתה  הרחיב  יהוה<BR>לנו  ופרינו  בארץ׃
ויעל  משם  באר  שבע׃  
וירא  אליו  יהוה  <BR>בלילה  ההוא  ויאמר<BR>אנכי  אלהי  אברהם<BR>אביך  אל־תירא<BR>כי־אתך  אנכי<BR>וברכתיך  והרביתי<BR>את־זרעך  בעבור<BR>אברהם  עבדי׃
ויבן  שם  מזבח  <BR>ויקרא  בשם  יהוה<BR>ויט־שם  אהלו<BR>ויכרו־שם<BR>עבדי־יצחק  באר׃
ואבימלך  הלך  אליו  <BR>מגרר  ואחזת  מרעהו<BR>ופיכל  שר־צבאו׃
ויאמר  אלהם  יצחק  <BR>מדוע  באתם  אלי<BR>ואתם  שנאתם  אתי<BR>ותשלחוני  מאתכם׃
ויאמרו  ראו  ראינו  <BR>כי־היה  יהוה  עמך<BR>ונאמר  תהי  נא  אלה<BR>בינותינו  בינינו<BR>ובינך  ונכרתה  ברית<BR>עמך׃
אם־תעשה  עמנו  רעה  <BR>כאשר  לא  נגענוך<BR>וכאשר  עשינו  עמך<BR>רק־טוב  ונשלחך<BR>בשלום  אתה  עתה<BR>ברוך  יהוה׃
ויעש  להם  משתה  <BR>ויאכלו  וישתו׃
וישכימו  בבקר  <BR>וישבעו  איש  לאחיו<BR>וישלחם  יצחק  וילכו<BR>מאתו  בשלום׃
ויהי  ביום  ההוא  <BR>ויבאו  עבדי  יצחק<BR>ויגדו  לו  על־אדות<BR>הבאר  אשר  חפרו<BR>ויאמרו  לו  מצאנו<BR>מים׃
ויקרא  אתה  שבעה  <BR>על־כן  שם־העיר  באר<BR>שבע  עד  היום  הזה׃
ויהי  עשו  <BR>בן־ארבעים  שנה<BR>ויקח  אשה<BR>את־יהודית  בת־בארי<BR>החתי  ואת־  בשמת<BR>בת־אילן  החתי׃
ותהיין  מרת  רוח  <BR>ליצחק  ולרבקה׃
