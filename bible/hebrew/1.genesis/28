ויקרא  יצחק  <BR>אל־יעקב  ויברך  אתו<BR>ויצוהו  ויאמר  לו<BR>לא־תקח  אשה  מבנות<BR>כנען׃
קום  לך  פדנה  ארם  <BR>ביתה  בתואל  אבי<BR>אמך  וקח־לך  משם<BR>אשה  מבנות  לבן  אחי<BR>אמך׃
ואל  שדי  יברך  אתך  <BR>ויפרך  וירבך  והיית<BR>לקהל  עמים׃
ויתן־לך  את־ברכת  <BR>אברהם  לך  ולזרעך<BR>אתך  לרשתך  את־ארץ<BR>מגריך  אשר־  נתן<BR>אלהים  לאברהם׃
וישלח  יצחק  <BR>את־יעקב  וילך  פדנה<BR>ארם  אל־לבן<BR>בן־בתואל  הארמי<BR>אחי  רבקה  אם  יעקב<BR>ועשו׃
וירא  עשו  כי־ברך  <BR>יצחק  את־יעקב  ושלח<BR>אתו  פדנה  ארם<BR>לקחת־לו  משם  אשה<BR>בברכו  אתו  ויצו<BR>עליו  לאמר  לא־תקח<BR>אשה  מבנות  כנען׃
וישמע  יעקב  <BR>אל־אביו  ואל־אמו<BR>וילך  פדנה  ארם׃
וירא  עשו  כי  רעות  <BR>בנות  כנען  בעיני<BR>יצחק  אביו׃
וילך  עשו  <BR>אל־ישמעאל  ויקח<BR>את־מחלת  בת־ישמעאל<BR>בן־אברהם  אחות<BR>נביות  על־נשיו  לו<BR>לאשה׃
ויצא  יעקב  מבאר  <BR>שבע  וילך  חרנה׃
ויפגע  במקום  וילן  <BR>שם  כי־בא  השמש<BR>ויקח  מאבני  המקום<BR>וישם  מראשתיו<BR>וישכב  במקום  ההוא׃
ויחלם  והנה  סלם  <BR>מצב  ארצה  וראשו<BR>מגיע  השמימה  והנה<BR>מלאכי  אלהים  עלים<BR>וירדים  בו׃
והנה  יהוה  נצב  <BR>עליו  ויאמר  אני<BR>יהוה  אלהי  אברהם<BR>אביך  ואלהי  יצחק<BR>הארץ  אשר  אתה  שכב<BR>עליה  לך  אתננה<BR>ולזרעך׃
והיה  זרעך  כעפר  <BR>הארץ  ופרצת  ימה<BR>וקדמה  וצפנה  ונגבה<BR>ונברכו  בך  כל־<BR>משפחת  האדמה<BR>ובזרעך׃
והנה  אנכי  עמך  <BR>ושמרתיך  בכל<BR>אשר־תלך  והשבתיך<BR>אל־האדמה  הזאת  כי<BR>לא  אעזבך  עד  אשר<BR>אם־עשיתי  את<BR>אשר־דברתי  לך׃
וייקץ  יעקב  משנתו  <BR>ויאמר  אכן  יש  יהוה<BR>במקום  הזה  ואנכי<BR>לא  ידעתי׃
ויירא  ויאמר  <BR>מה־נורא  המקום  הזה<BR>אין  זה  כי  אם־בית<BR>אלהים  וזה  שער<BR>השמים׃
וישכם  יעקב  בבקר  <BR>ויקח  את־האבן<BR>אשר־שם  מראשתיו<BR>וישם  אתה  מצבה<BR>ויצק  שמן  על־ראשה׃
ויקרא  את־שם־המקום  <BR>ההוא  בית־אל  ואולם<BR>לוז  שם־העיר<BR>לראשנה׃
וידר  יעקב  נדר  <BR>לאמר  אם־יהיה<BR>אלהים  עמדי  ושמרני<BR>בדרך  הזה  אשר  אנכי<BR>הולך  ונתן־לי  לחם<BR>לאכל  ובגד  ללבש׃
ושבתי  בשלום  <BR>אל־בית  אבי  והיה<BR>יהוה  לי  לאלהים׃
והאבן  הזאת  <BR>אשר־שמתי  מצבה<BR>יהיה  בית  אלהים<BR>וכל  אשר  תתן־לי<BR>עשר  אעשרנו  לך׃
