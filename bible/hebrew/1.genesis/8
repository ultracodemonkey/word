ויזכר  אלהים  את־נח  <BR>ואת  כל־החיה<BR>ואת־כל־הבהמה  אשר<BR>אתו  בתבה  ויעבר<BR>אלהים  רוח  על־הארץ<BR>וישכו  המים׃
ויסכרו  מעינת  תהום  <BR>וארבת  השמים  ויכלא<BR>הגשם  מן־השמים׃
וישבו  המים  מעל  <BR>הארץ  הלוך  ושוב<BR>ויחסרו  המים  מקצה<BR>חמשים  ומאת  יום׃
ותנח  התבה  בחדש  <BR>השביעי  בשבעה־עשר<BR>יום  לחדש  על  הרי<BR>אררט׃
והמים  היו  הלוך  <BR>וחסור  עד  החדש<BR>העשירי  בעשירי<BR>באחד  לחדש  נראו<BR>ראשי  ההרים׃
ויהי  מקץ  ארבעים  <BR>יום  ויפתח  נח<BR>את־חלון  התבה  אשר<BR>עשה׃
וישלח  את־הערב  <BR>ויצא  יצוא  ושוב<BR>עד־יבשת  המים  מעל<BR>הארץ׃
וישלח  את־היונה  <BR>מאתו  לראות  הקלו<BR>המים  מעל  פני<BR>האדמה׃
ולא־מצאה  היונה  <BR>מנוח  לכף־רגלה<BR>ותשב  אליו  אל־התבה<BR>כי־מים  על־פני<BR>כל־הארץ  וישלח  ידו<BR>ויקחה  ויבא  אתה<BR>אליו  אל־התבה׃
ויחל  עוד  שבעת  <BR>ימים  אחרים  ויסף<BR>שלח  את־היונה<BR>מן־התבה׃
ותבא  אליו  היונה  <BR>לעת  ערב  והנה<BR>עלה־זית  טרף  בפיה<BR>וידע  נח  כי־קלו<BR>המים  מעל  הארץ׃
וייחל  עוד  שבעת  <BR>ימים  אחרים  וישלח<BR>את־היונה  ולא־יספה<BR>שוב־אליו  עוד׃
ויהי  באחת  <BR>ושש־מאות  שנה<BR>בראשון  באחד  לחדש<BR>חרבו  המים  מעל<BR>הארץ  ויסר  נח<BR>את־מכסה  התבה  וירא<BR>והנה  חרבו  פני<BR>האדמה׃
ובחדש  השני  בשבעה  <BR>ועשרים  יום  לחדש<BR>יבשה  הארץ׃
וידבר  אלהים  אל־נח  <BR>לאמר׃
צא  מן־התבה  אתה  <BR>ואשתך  ובניך<BR>ונשי־בניך  אתך׃
כל־החיה  אשר־אתך  <BR>מכל־בשר  בעוף<BR>ובבהמה  ובכל־הרמש<BR>הרמש  על־הארץ  הוצא<BR>אתך  ושרצו  בארץ<BR>ופרו  ורבו<BR>על־הארץ׃
ויצא־נח  ובניו  <BR>ואשתו  ונשי־בניו<BR>אתו׃
כל־החיה  כל־הרמש  <BR>וכל־העוף  כל  רומש<BR>על־הארץ  למשפחתיהם<BR>יצאו  מן־  התבה׃
ויבן  נח  מזבח  <BR>ליהוה  ויקח  מכל<BR>הבהמה  הטהרה  ומכל<BR>העוף  הטהור  ויעל<BR>עלת  במזבח׃
וירח  יהוה  את־ריח  <BR>הניחח  ויאמר  יהוה<BR>אל־לבו  לא־אסף<BR>לקלל  עוד  את־<BR>האדמה  בעבור  האדם<BR>כי  יצר  לב  האדם  רע<BR>מנעריו  ולא־אסף<BR>עוד  להכות  את־<BR>כל־חי  כאשר  עשיתי׃
עד  כל־ימי  הארץ  <BR>זרע  וקציר  וקר  וחם<BR>וקיץ  וחרף  ויום<BR>ולילה  לא  ישבתו׃
