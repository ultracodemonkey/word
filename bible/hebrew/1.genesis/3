והנחש  היה  ערום  <BR>מכל  חית  השדה  אשר<BR>עשה  יהוה  אלהים<BR>ויאמר  אל־האשה  אף<BR>כי־אמר  אלהים  לא<BR>תאכלו  מכל  עץ  הגן׃
ותאמר  האשה  <BR>אל־הנחש  מפרי<BR>עץ־הגן  נאכל׃
ומפרי  העץ  אשר  <BR>בתוך־הגן  אמר<BR>אלהים  לא  תאכלו<BR>ממנו  ולא  תגעו  בו<BR>פן־  תמתון׃
ויאמר  הנחש  <BR>אל־האשה  לא־מות<BR>תמתון׃
כי  ידע  אלהים  כי  <BR>ביום  אכלכם  ממנו<BR>ונפקחו  עיניכם<BR>והייתם  כאלהים<BR>ידעי  טוב  ורע׃
ותרא  האשה  כי  טוב  <BR>העץ  למאכל  וכי<BR>תאוה־הוא  לעינים<BR>ונחמד  העץ  להשכיל<BR>ותקח  מפריו  ותאכל<BR>ותתן  גם־לאישה  עמה<BR>ויאכל׃
ותפקחנה  עיני  <BR>שניהם  וידעו  כי<BR>עירמם  הם  ויתפרו<BR>עלה  תאנה  ויעשו<BR>להם  חגרת׃
וישמעו  את־קול  <BR>יהוה  אלהים  מתהלך<BR>בגן  לרוח  היום<BR>ויתחבא  האדם  ואשתו<BR>מפני  יהוה  אלהים<BR>בתוך  עץ  הגן׃
ויקרא  יהוה  אלהים  <BR>אל־האדם  ויאמר  לו<BR>איכה׃
ויאמר  את־קלך  <BR>שמעתי  בגן  ואירא<BR>כי־עירם  אנכי<BR>ואחבא׃
ויאמר  מי  הגיד  לך  <BR>כי  עירם  אתה<BR>המן־העץ  אשר<BR>צויתיך  לבלתי  אכל־<BR>ממנו  אכלת׃
ויאמר  האדם  האשה  <BR>אשר  נתתה  עמדי  הוא<BR>נתנה־לי  מן־העץ<BR>ואכל׃
ויאמר  יהוה  אלהים  <BR>לאשה  מה־זאת  עשית<BR>ותאמר  האשה  הנחש<BR>השיאני  ואכל׃
ויאמר  יהוה  אלהים  <BR>אל־הנחש  כי  עשית<BR>זאת  ארור  אתה<BR>מכל־הבהמה  ומכל<BR>חית  השדה  על־גחנך<BR>תלך  ועפר  תאכל<BR>כל־ימי  חייך׃
ואיבה  אשית  בינך  <BR>ובין  האשה  ובין<BR>זרעך  ובין  זרעה<BR>הוא  ישופך  ראש<BR>ואתה  תשופנו  עקב׃
אל־האשה  אמר  הרבה  <BR>ארבה  עצבונך  והרנך<BR>בעצב  תלדי  בנים<BR>ואל־אישך  תשוקתך<BR>והוא  ימשל־בך׃
ולאדם  אמר  כי־שמעת  <BR>לקול  אשתך  ותאכל<BR>מן־העץ  אשר  צויתיך<BR>לאמר  לא  תאכל  ממנו<BR>ארורה  האדמה<BR>בעבורך  בעצבון<BR>תאכלנה  כל  ימי<BR>חייך׃
וקוץ  ודרדר  תצמיח  <BR>לך  ואכלת  את־עשב<BR>השדה׃
בזעת  אפיך  תאכל  <BR>לחם  עד  שובך<BR>אל־האדמה  כי  ממנה<BR>לקחת  כי־עפר  אתה<BR>ואל־עפר  תשוב׃
ויקרא  האדם  שם  <BR>אשתו  חוה  כי  הוא<BR>היתה  אם  כל־חי׃
ויעש  יהוה  אלהים  <BR>לאדם  ולאשתו  כתנות<BR>עור  וילבשם׃
ויאמר  יהוה  אלהים  <BR>הן  האדם  היה  כאחד<BR>ממנו  לדעת  טוב  ורע<BR>ועתה  פן־  ישלח  ידו<BR>ולקח  גם  מעץ  החיים<BR>ואכל  וחי  לעלם׃
וישלחהו  יהוה  <BR>אלהים  מגן־עדן<BR>לעבד  את־האדמה  אשר<BR>לקח  משם׃
ויגרש  את־האדם  <BR>וישכן  מקדם<BR>לגן־עדן  את־הכרבים<BR>ואת  להט  החרב<BR>המתהפכת  לשמר<BR>את־דרך  עץ  החיים׃
