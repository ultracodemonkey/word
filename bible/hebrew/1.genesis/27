ויהי  כי־זקן  יצחק  <BR>ותכהין  עיניו  מראת<BR>ויקרא  את־עשו  בנו<BR>הגדל  ויאמר  אליו<BR>בני  ויאמר  אליו<BR>הנני׃
ויאמר  הנה־נא  <BR>זקנתי  לא  ידעתי<BR>יום  מותי׃
ועתה  שא־נא  כליך  <BR>תליך  וקשתך  וצא<BR>השדה  וצודה  לי<BR>צידה׃
ועשה־לי  מטעמים  <BR>כאשר  אהבתי  והביאה<BR>לי  ואכלה  בעבור<BR>תברכך  נפשי  בטרם<BR>אמות׃
ורבקה  שמעת  בדבר  <BR>יצחק  אל־עשו  בנו<BR>וילך  עשו  השדה<BR>לצוד  ציד  להביא׃
ורבקה  אמרה  <BR>אל־יעקב  בנה  לאמר<BR>הנה  שמעתי  את־אביך<BR>מדבר  אל־עשו  אחיך<BR>לאמר׃
הביאה  לי  ציד  <BR>ועשה־לי  מטעמים<BR>ואכלה  ואברככה<BR>לפני  יהוה  לפני<BR>מותי׃
ועתה  בני  שמע  בקלי  <BR>לאשר  אני  מצוה<BR>אתך׃
לך־נא  אל־הצאן  <BR>וקח־לי  משם  שני<BR>גדיי  עזים  טבים<BR>ואעשה  אתם  מטעמים<BR>לאביך  כאשר  אהב׃
והבאת  לאביך  ואכל  <BR>בעבר  אשר  יברכך<BR>לפני  מותו׃
ויאמר  יעקב  <BR>אל־רבקה  אמו  הן<BR>עשו  אחי  איש  שער<BR>ואנכי  איש  חלק׃
אולי  ימשני  אבי  <BR>והייתי  בעיניו<BR>כמתעתע  והבאתי  עלי<BR>קללה  ולא  ברכה׃
ותאמר  לו  אמו  עלי  <BR>קללתך  בני  אך  שמע<BR>בקלי  ולך  קח־לי׃
וילך  ויקח  ויבא  <BR>לאמו  ותעש  אמו<BR>מטעמים  כאשר  אהב<BR>אביו׃
ותקח  רבקה  את־בגדי  <BR>עשו  בנה  הגדל<BR>החמדת  אשר  אתה<BR>בבית  ותלבש  את־<BR>יעקב  בנה  הקטן׃
ואת  ערת  גדיי  <BR>העזים  הלבישה<BR>על־ידיו  ועל  חלקת<BR>צואריו׃
ותתן  את־המטעמים  <BR>ואת־הלחם  אשר  עשתה<BR>ביד  יעקב  בנה׃
ויבא  אל־אביו  <BR>ויאמר  אבי  ויאמר<BR>הנני  מי  אתה  בני׃
ויאמר  יעקב  <BR>אל־אביו  אנכי  עשו<BR>בכרך  עשיתי  כאשר<BR>דברת  אלי  קום־נא<BR>שבה  ואכלה  מצידי<BR>בעבור  תברכני<BR>נפשך׃
ויאמר  יצחק  אל־בנו  <BR>מה־זה  מהרת  למצא<BR>בני  ויאמר  כי  הקרה<BR>יהוה  אלהיך  לפני׃
ויאמר  יצחק  <BR>אל־יעקב  גשה־נא<BR>ואמשך  בני  האתה  זה<BR>בני  עשו  אם־לא׃
ויגש  יעקב  אל־יצחק  <BR>אביו  וימשהו  ויאמר<BR>הקל  קול  יעקב<BR>והידים  ידי  עשו׃
ולא  הכירו  כי־היו  <BR>ידיו  כידי  עשו<BR>אחיו  שערת<BR>ויברכהו׃
ויאמר  אתה  זה  בני  <BR>עשו  ויאמר  אני׃
ויאמר  הגשה  לי  <BR>ואכלה  מציד  בני<BR>למען  תברכך  נפשי<BR>ויגש־לו  ויאכל<BR>ויבא  לו  יין  וישת׃
ויאמר  אליו  יצחק  <BR>אביו  גשה־נא<BR>ושקה־לי  בני׃
ויגש  וישק־לו  וירח  <BR>את־ריח  בגדיו<BR>ויברכהו  ויאמר  ראה<BR>ריח  בני  כריח  שדה<BR>אשר  ברכו  יהוה׃
ויתן־לך  האלהים  <BR>מטל  השמים  ומשמני<BR>הארץ  ורב  דגן<BR>ותירש׃
יעבדוך  עמים  <BR>וישתחו  לך  לאמים<BR>הוה  גביר  לאחיך<BR>וישתחוו  לך  בני<BR>אמך  ארריך  ארור<BR>ומברכיך  ברוך׃
ויהי  כאשר  כלה  <BR>יצחק  לברך  את־יעקב<BR>ויהי  אך  יצא  יצא<BR>יעקב  מאת  פני  יצחק<BR>אביו  ועשו  אחיו  בא<BR>מצידו׃
ויעש  גם־הוא  <BR>מטעמים  ויבא  לאביו<BR>ויאמר  לאביו  יקם<BR>אבי  ויאכל  מציד<BR>בנו  בעבר  תברכני<BR>נפשך׃
ויאמר  לו  יצחק  <BR>אביו  מי־אתה  ויאמר<BR>אני  בנך  בכרך  עשו׃
ויחרד  יצחק  חרדה  <BR>גדלה  עד־מאד  ויאמר<BR>מי־אפוא  הוא<BR>הצד־ציד  ויבא  לי<BR>ואכל  מכל  בטרם<BR>תבוא  ואברכהו<BR>גם־ברוך  יהיה׃
כשמע  עשו  את־דברי  <BR>אביו  ויצעק  צעקה<BR>גדלה  ומרה  עד־מאד<BR>ויאמר  לאביו  ברכני<BR>גם־אני  אבי׃
ויאמר  בא  אחיך  <BR>במרמה  ויקח  ברכתך׃
ויאמר  הכי  קרא  שמו  <BR>יעקב  ויעקבני  זה<BR>פעמים  את־בכרתי<BR>לקח  והנה  עתה  לקח<BR>ברכתי  ויאמר<BR>הלא־אצלת  לי  ברכה׃
ויען  יצחק  ויאמר  <BR>לעשו  הן  גביר<BR>שמתיו  לך<BR>ואת־כל־אחיו  נתתי<BR>לו  לעבדים  ודגן<BR>ותירש  סמכתיו  ולכה<BR>אפוא  מה  אעשה  בני׃
ויאמר  עשו  אל־אביו  <BR>הברכה  אחת  הוא־לך<BR>אבי  ברכני  גם־אני<BR>אבי  וישא  עשו  קלו<BR>ויבך׃
ויען  יצחק  אביו  <BR>ויאמר  אליו  הנה<BR>משמני  הארץ  יהיה<BR>מושבך  ומטל  השמים<BR>מעל׃
ועל־חרבך  תחיה  <BR>ואת־אחיך  תעבד<BR>והיה  כאשר  תריד<BR>ופרקת  עלו  מעל<BR>צוארך׃
וישטם  עשו  את־יעקב  <BR>על־הברכה  אשר  ברכו<BR>אביו  ויאמר  עשו<BR>בלבו  יקרבו  ימי<BR>אבל  אבי  ואהרגה<BR>את־יעקב  אחי׃
ויגד  לרבקה  <BR>את־דברי  עשו  בנה<BR>הגדל  ותשלח  ותקרא<BR>ליעקב  בנה  הקטן<BR>ותאמר  אליו  הנה<BR>עשו  אחיך  מתנחם  לך<BR>להרגך׃
ועתה  בני  שמע  בקלי  <BR>וקום  ברח־לך<BR>אל־לבן  אחי  חרנה׃
וישבת  עמו  ימים  <BR>אחדים  עד  אשר־תשוב<BR>חמת  אחיך׃
עד־שוב  אף־אחיך  <BR>ממך  ושכח  את<BR>אשר־עשית  לו<BR>ושלחתי  ולקחתיך<BR>משם  למה  אשכל<BR>גם־שניכם  יום  אחד׃
ותאמר  רבקה  <BR>אל־יצחק  קצתי  בחיי<BR>מפני  בנות  חת<BR>אם־לקח  יעקב  אשה<BR>מבנות־חת  כאלה<BR>מבנות  הארץ  למה  לי<BR>חיים׃
