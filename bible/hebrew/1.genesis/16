ושרי  אשת  אברם  לא  <BR>ילדה  לו  ולה  שפחה<BR>מצרית  ושמה  הגר׃
ותאמר  שרי  אל־אברם  <BR>הנה־נא  עצרני  יהוה<BR>מלדת  בא־נא<BR>אל־שפחתי  אולי<BR>אבנה  ממנה  וישמע<BR>אברם  לקול  שרי׃
ותקח  שרי  אשת־אברם  <BR>את־הגר  המצרית<BR>שפחתה  מקץ  עשר<BR>שנים  לשבת  אברם<BR>בארץ  כנען  ותתן<BR>אתה  לאברם  אישה  לו<BR>לאשה׃
ויבא  אל־הגר  ותהר  <BR>ותרא  כי  הרתה  ותקל<BR>גברתה  בעיניה׃
ותאמר  שרי  אל־אברם  <BR>חמסי  עליך  אנכי<BR>נתתי  שפחתי  בחיקך<BR>ותרא  כי  הרתה  ואקל<BR>בעיניה  ישפט  יהוה<BR>ביני  וביניך׃
ויאמר  אברם  אל־שרי  <BR>הנה  שפחתך  בידך<BR>עשי־לה  הטוב<BR>בעיניך  ותענה  שרי<BR>ותברח  מפניה׃
וימצאה  מלאך  יהוה  <BR>על־עין  המים  במדבר<BR>על־העין  בדרך  שור׃
ויאמר  הגר  שפחת  <BR>שרי  אי־מזה  באת<BR>ואנה  תלכי  ותאמר<BR>מפני  שרי  גברתי<BR>אנכי  ברחת׃
ויאמר  לה  מלאך  <BR>יהוה  שובי<BR>אל־גברתך  והתעני<BR>תחת  ידיה׃
ויאמר  לה  מלאך  <BR>יהוה  הרבה  ארבה<BR>את־זרעך  ולא  יספר<BR>מרב׃
ויאמר  לה  מלאך  <BR>יהוה  הנך  הרה<BR>וילדת  בן  וקראת<BR>שמו  ישמעאל  כי־שמע<BR>יהוה  אל־עניך׃
והוא  יהיה  פרא  אדם  <BR>ידו  בכל  ויד  כל  בו<BR>ועל־פני  כל־אחיו<BR>ישכן׃
ותקרא  שם־יהוה  <BR>הדבר  אליה  אתה  אל<BR>ראי  כי  אמרה  הגם<BR>הלם  ראיתי  אחרי<BR>ראי׃
על־כן  קרא  לבאר  <BR>באר  לחי  ראי  הנה<BR>בין־קדש  ובין  ברד׃
ותלד  הגר  לאברם  בן  <BR>ויקרא  אברם  שם־בנו<BR>אשר־ילדה  הגר<BR>ישמעאל׃
ואברם  בן־שמנים  <BR>שנה  ושש  שנים<BR>בלדת־הגר<BR>את־ישמעאל  לאברם׃
