ויעקב  הלך  לדרכו  <BR>ויפגעו־בו  מלאכי<BR>אלהים׃
ויאמר  יעקב  כאשר  <BR>ראם  מחנה  אלהים  זה<BR>ויקרא  שם־המקום<BR>ההוא  מחנים׃
וישלח  יעקב  מלאכים  <BR>לפניו  אל־עשו  אחיו<BR>ארצה  שעיר  שדה<BR>אדום׃
ויצו  אתם  לאמר  כה  <BR>תאמרון  לאדני  לעשו<BR>כה  אמר  עבדך  יעקב<BR>עם־לבן  גרתי  ואחר<BR>עד־עתה׃
ויהי־לי  שור  וחמור  <BR>צאן  ועבד  ושפחה<BR>ואשלחה  להגיד<BR>לאדני  למצא־חן<BR>בעיניך׃
וישבו  המלאכים  <BR>אל־יעקב  לאמר  באנו<BR>אל־אחיך  אל־עשו<BR>וגם  הלך  לקראתך<BR>וארבע־מאות  איש<BR>עמו׃
ויירא  יעקב  מאד  <BR>ויצר  לו  ויחץ<BR>את־העם  אשר־אתו<BR>ואת־הצאן  ואת־הבקר<BR>והגמלים  לשני<BR>מחנות׃
ויאמר  אם־יבוא  עשו  <BR>אל־המחנה  האחת<BR>והכהו  והיה  המחנה<BR>הנשאר  לפליטה׃
ויאמר  יעקב  אלהי  <BR>אבי  אברהם  ואלהי<BR>אבי  יצחק  יהוה<BR>האמר  אלי  שוב<BR>לארצך  ולמולדתך<BR>ואיטיבה  עמך׃
קטנתי  מכל  החסדים  <BR>ומכל־האמת  אשר<BR>עשית  את־עבדך  כי<BR>במקלי  עברתי<BR>את־הירדן  הזה  ועתה<BR>הייתי  לשני  מחנות׃
הצילני  נא  מיד  אחי  <BR>מיד  עשו  כי־ירא<BR>אנכי  אתו  פן־יבוא<BR>והכני  אם  על־בנים׃
ואתה  אמרת  היטב  <BR>איטיב  עמך  ושמתי<BR>את־זרעך  כחול  הים<BR>אשר  לא־יספר  מרב׃
וילן  שם  בלילה  <BR>ההוא  ויקח  מן־הבא<BR>בידו  מנחה  לעשו<BR>אחיו׃
עזים  מאתים  ותישים  <BR>עשרים  רחלים  מאתים<BR>ואילים  עשרים׃
גמלים  מיניקות  <BR>ובניהם  שלשים  פרות<BR>ארבעים  ופרים  עשרה<BR>אתנת  עשרים  ועירם<BR>עשרה׃
ויתן  ביד־עבדיו  <BR>עדר  עדר  לבדו<BR>ויאמר  אל־עבדיו<BR>עברו  לפני  ורוח<BR>תשימו  בין  עדר<BR>ובין  עדר׃
ויצו  את־הראשון  <BR>לאמר  כי  יפגשך  עשו<BR>אחי  ושאלך  לאמר<BR>למי־אתה  ואנה  תלך<BR>ולמי  אלה  לפניך׃
ואמרת  לעבדך  ליעקב  <BR>מנחה  הוא  שלוחה<BR>לאדני  לעשו  והנה<BR>גם־הוא  אחרינו׃
ויצו  גם  את־השני  <BR>גם  את־השלישי  גם<BR>את־כל־ההלכים  אחרי<BR>העדרים  לאמר  כדבר<BR>הזה  תדברון  אל־עשו<BR>במצאכם  אתו׃
ואמרתם  גם  הנה  <BR>עבדך  יעקב  אחרינו<BR>כי־אמר  אכפרה  פניו<BR>במנחה  ההלכת  לפני<BR>ואחרי־כן  אראה<BR>פניו  אולי  ישא<BR>פני׃
ותעבר  המנחה  <BR>על־פניו  והוא  לן<BR>בלילה־ההוא  במחנה׃
ויקם  בלילה  הוא  <BR>ויקח  את־שתי  נשיו<BR>ואת־שתי  שפחתיו<BR>ואת־אחד  עשר  ילדיו<BR>ויעבר  את  מעבר<BR>יבק׃
ויקחם  ויעברם  <BR>את־הנחל  ויעבר<BR>את־אשר־לו׃
ויותר  יעקב  לבדו  <BR>ויאבק  איש  עמו  עד<BR>עלות  השחר׃
וירא  כי  לא  יכל  לו  <BR>ויגע  בכף־ירכו<BR>ותקע  כף־ירך  יעקב<BR>בהאבקו  עמו׃
ויאמר  שלחני  כי  <BR>עלה  השחר  ויאמר  לא<BR>אשלחך  כי<BR>אם־ברכתני׃
ויאמר  אליו  מה־שמך  <BR>ויאמר  יעקב׃
ויאמר  לא  יעקב  <BR>יאמר  עוד  שמך  כי<BR>אם־ישראל  כי־שרית<BR>עם־אלהים  ועם־<BR>אנשים  ותוכל׃
וישאל  יעקב  ויאמר  <BR>הגידה־נא  שמך<BR>ויאמר  למה  זה  תשאל<BR>לשמי  ויברך  אתו<BR>שם׃
ויקרא  יעקב  שם  <BR>המקום  פניאל<BR>כי־ראיתי  אלהים<BR>פנים  אל־פנים<BR>ותנצל  נפשי׃
ויזרח־לו  השמש  <BR>כאשר  עבר  את־פנואל<BR>והוא  צלע  על־ירכו׃
על־כן  לא־יאכלו  <BR>בני־ישראל  את־גיד<BR>הנשה  אשר  על־כף<BR>הירך  עד  היום  הזה<BR>כי  נגע  בכף־ירך<BR>יעקב  בגיד  הנשה׃
