ויהי  אחרי  הדברים  <BR>האלה  ויאמר  ליוסף<BR>הנה  אביך  חלה  ויקח<BR>את־שני  בניו  עמו<BR>את־מנשה<BR>ואת־אפרים׃
ויגד  ליעקב  ויאמר  <BR>הנה  בנך  יוסף  בא<BR>אליך  ויתחזק  ישראל<BR>וישב  על־  המטה׃
ויאמר  יעקב  <BR>אל־יוסף  אל  שדי<BR>נראה־אלי  בלוז<BR>בארץ  כנען  ויברך<BR>אתי׃
ויאמר  אלי  הנני  <BR>מפרך  והרביתך<BR>ונתתיך  לקהל  עמים<BR>ונתתי  את־הארץ<BR>הזאת  לזרעך  אחריך<BR>אחזת  עולם׃
ועתה  שני־בניך  <BR>הנולדים  לך  בארץ<BR>מצרים  עד־באי  אליך<BR>מצרימה  לי־הם<BR>אפרים  ומנשה<BR>כראובן  ושמעון<BR>יהיו־לי׃
ומולדתך  אשר־הולדת  <BR>אחריהם  לך  יהיו  על<BR>שם  אחיהם  יקראו<BR>בנחלתם׃
ואני  בבאי  מפדן  <BR>מתה  עלי  רחל  בארץ<BR>כנען  בדרך  בעוד<BR>כברת־ארץ  לבא<BR>אפרתה  ואקברה  שם<BR>בדרך  אפרת  הוא  בית<BR>לחם׃
וירא  ישראל  את־בני  <BR>יוסף  ויאמר<BR>מי־אלה׃
ויאמר  יוסף  <BR>אל־אביו  בני  הם<BR>אשר־נתן־לי  אלהים<BR>בזה  ויאמר  קחם־נא<BR>אלי  ואברכם׃
ועיני  ישראל  כבדו  <BR>מזקן  לא  יוכל<BR>לראות  ויגש  אתם<BR>אליו  וישק  להם<BR>ויחבק  להם׃
ויאמר  ישראל  <BR>אל־יוסף  ראה  פניך<BR>לא  פללתי  והנה<BR>הראה  אתי  אלהים  גם<BR>את־זרעך׃
ויוצא  יוסף  אתם  <BR>מעם  ברכיו  וישתחו<BR>לאפיו  ארצה׃
ויקח  יוסף  <BR>את־שניהם  את־אפרים<BR>בימינו  משמאל<BR>ישראל  ואת־מנשה<BR>בשמאלו  מימין<BR>ישראל  ויגש  אליו׃
וישלח  ישראל  <BR>את־ימינו  וישת<BR>על־ראש  אפרים  והוא<BR>הצעיר  ואת־שמאלו<BR>על־ראש  מנשה  שכל<BR>את־ידיו  כי  מנשה<BR>הבכור׃
ויברך  את־יוסף  <BR>ויאמר  האלהים  אשר<BR>התהלכו  אבתי  לפניו<BR>אברהם  ויצחק<BR>האלהים  הרעה  אתי<BR>מעודי  עד־היום<BR>הזה׃
המלאך  הגאל  אתי  <BR>מכל־רע  יברך<BR>את־הנערים  ויקרא<BR>בהם  שמי  ושם  אבתי<BR>אברהם  ויצחק  וידגו<BR>לרב  בקרב  הארץ׃
וירא  יוסף  כי־ישית  <BR>אביו  יד־ימינו<BR>על־ראש  אפרים  וירע<BR>בעיניו  ויתמך<BR>יד־אביו  להסיר  אתה<BR>מעל  ראש־אפרים<BR>על־ראש  מנשה׃
ויאמר  יוסף  <BR>אל־אביו  לא־כן  אבי<BR>כי־זה  הבכר  שים<BR>ימינך  על־ראשו׃
וימאן  אביו  ויאמר  <BR>ידעתי  בני  ידעתי<BR>גם־הוא  יהיה־לעם<BR>וגם־הוא  יגדל<BR>ואולם  אחיו  הקטן<BR>יגדל  ממנו  וזרעו<BR>יהיה  מלא־הגוים׃
ויברכם  ביום  ההוא  <BR>לאמור  בך  יברך<BR>ישראל  לאמר  ישמך<BR>אלהים  כאפרים<BR>וכמנשה  וישם<BR>את־אפרים  לפני<BR>מנשה׃
ויאמר  ישראל  <BR>אל־יוסף  הנה  אנכי<BR>מת  והיה  אלהים<BR>עמכם  והשיב  אתכם<BR>אל־ארץ  אבתיכם׃
ואני  נתתי  לך  שכם  <BR>אחד  על־אחיך  אשר<BR>לקחתי  מיד  האמרי<BR>בחרבי  ובקשתי׃
