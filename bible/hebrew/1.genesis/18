וירא  אליו  יהוה  <BR>באלני  ממרא  והוא<BR>ישב  פתח־האהל  כחם<BR>היום׃
וישא  עיניו  וירא  <BR>והנה  שלשה  אנשים<BR>נצבים  עליו  וירא<BR>וירץ  לקראתם  מפתח<BR>האהל  וישתחו  ארצה׃
ויאמר  אדני  אם־נא  <BR>מצאתי  חן  בעיניך<BR>אל־נא  תעבר  מעל<BR>עבדך׃
יקח־נא  מעט־מים  <BR>ורחצו  רגליכם<BR>והשענו  תחת  העץ׃
ואקחה  פת־לחם  <BR>וסעדו  לבכם  אחר<BR>תעברו  כי־על־כן<BR>עברתם  על־עבדכם<BR>ויאמרו  כן  תעשה<BR>כאשר  דברת׃
וימהר  אברהם  האהלה  <BR>אל־שרה  ויאמר  מהרי<BR>שלש  סאים  קמח  סלת<BR>לושי  ועשי  עגות׃
ואל־הבקר  רץ  אברהם  <BR>ויקח  בן־בקר  רך<BR>וטוב  ויתן  אל־הנער<BR>וימהר  לעשות  אתו׃
ויקח  חמאה  וחלב  <BR>ובן־הבקר  אשר  עשה<BR>ויתן  לפניהם<BR>והוא־עמד  עליהם<BR>תחת  העץ  ויאכלו׃
ויאמרו  אליו  איה  <BR>שרה  אשתך  ויאמר<BR>הנה  באהל׃
ויאמר  שוב  אשוב  <BR>אליך  כעת  חיה<BR>והנה־בן  לשרה  אשתך<BR>ושרה  שמעת  פתח<BR>האהל  והוא  אחריו׃
ואברהם  ושרה  זקנים  <BR>באים  בימים  חדל<BR>להיות  לשרה  ארח<BR>כנשים׃
ותצחק  שרה  בקרבה  <BR>לאמר  אחרי  בלתי<BR>היתה־לי  עדנה<BR>ואדני  זקן׃
ויאמר  יהוה  <BR>אל־אברהם  למה  זה<BR>צחקה  שרה  לאמר  האף<BR>אמנם  אלד  ואני<BR>זקנתי׃
היפלא  מיהוה  דבר  <BR>למועד  אשוב  אליך<BR>כעת  חיה  ולשרה  בן׃
ותכחש  שרה  לאמר  לא  <BR>צחקתי  כי  יראה<BR>ויאמר  לא  כי  צחקת׃
ויקמו  משם  האנשים  <BR>וישקפו  על־פני  סדם<BR>ואברהם  הלך  עמם<BR>לשלחם׃
ויהוה  אמר  המכסה  <BR>אני  מאברהם  אשר<BR>אני  עשה׃
ואברהם  היו  יהיה  <BR>לגוי  גדול  ועצום<BR>ונברכו  בו  כל  גויי<BR>הארץ׃
כי  ידעתיו  למען  <BR>אשר  יצוה  את־בניו<BR>ואת־ביתו  אחריו<BR>ושמרו  דרך  יהוה<BR>לעשות  צדקה  ומשפט<BR>למען  הביא  יהוה<BR>על־אברהם  את<BR>אשר־דבר  עליו׃
ויאמר  יהוה  זעקת  <BR>סדם  ועמרה  כי־רבה<BR>וחטאתם  כי  כבדה<BR>מאד׃
ארדה־נא  ואראה  <BR>הכצעקתה  הבאה  אלי<BR>עשו  כלה  ואם־לא<BR>אדעה׃
ויפנו  משם  האנשים  <BR>וילכו  סדמה  ואברהם<BR>עודנו  עמד  לפני<BR>יהוה׃
ויגש  אברהם  ויאמר  <BR>האף  תספה  צדיק<BR>עם־רשע׃
אולי  יש  חמשים  <BR>צדיקם  בתוך  העיר<BR>האף  תספה  ולא־תשא<BR>למקום  למען  חמשים<BR>הצדיקם  אשר  בקרבה׃
חללה  לך  מעשת  כדבר  <BR>הזה  להמית  צדיק<BR>עם־רשע  והיה  כצדיק<BR>כרשע  חללה  לך  השפט<BR>כל־הארץ  לא  יעשה<BR>משפט׃
ויאמר  יהוה  <BR>אם־אמצא  בסדם<BR>חמשים  צדיקם  בתוך<BR>העיר  ונשאתי  לכל־<BR>המקום  בעבורם׃
ויען  אברהם  ויאמר  <BR>הנה־נא  הואלתי<BR>לדבר  אל־אדני<BR>ואנכי  עפר  ואפר׃
אולי  יחסרון  חמשים  <BR>הצדיקם  חמשה<BR>התשחית  בחמשה<BR>את־כל־העיר  ויאמר<BR>לא  אשחית  אם־אמצא<BR>שם  ארבעים  וחמשה׃
ויסף  עוד  לדבר  <BR>אליו  ויאמר  אולי<BR>ימצאון  שם  ארבעים<BR>ויאמר  לא  אעשה<BR>בעבור  הארבעים׃
ויאמר  אל־נא  יחר  <BR>לאדני  ואדברה  אולי<BR>ימצאון  שם  שלשים<BR>ויאמר  לא  אעשה<BR>אם־אמצא  שם  שלשים׃
ויאמר  הנה־נא  <BR>הואלתי  לדבר<BR>אל־אדני  אולי<BR>ימצאון  שם  עשרים<BR>ויאמר  לא  אשחית<BR>בעבור  העשרים׃
ויאמר  אל־נא  יחר  <BR>לאדני  ואדברה<BR>אך־הפעם  אולי<BR>ימצאון  שם  עשרה<BR>ויאמר  לא  אשחית<BR>בעבור  העשרה׃
וילך  יהוה  כאשר  <BR>כלה  לדבר  אל־אברהם<BR>ואברהם  שב  למקמו׃
