ויסף  אברהם  ויקח  <BR>אשה  ושמה  קטורה׃
ותלד  לו  את־זמרן  <BR>ואת־יקשן  ואת־מדן<BR>ואת־מדין  ואת־ישבק<BR>ואת־שוח׃
ויקשן  ילד  את־שבא  <BR>ואת־דדן  ובני  דדן<BR>היו  אשורם  ולטושם<BR>ולאמים׃
ובני  מדין  עיפה  <BR>ועפר  וחנך  ואבידע<BR>ואלדעה  כל־אלה  בני<BR>קטורה׃
ויתן  אברהם  <BR>את־כל־אשר־לו<BR>ליצחק׃
ולבני  הפילגשים  <BR>אשר  לאברהם  נתן<BR>אברהם  מתנת  וישלחם<BR>מעל  יצחק  בנו<BR>בעודנו  חי  קדמה<BR>אל־ארץ  קדם׃
ואלה  ימי  שני־חיי  <BR>אברהם  אשר־חי  מאת<BR>שנה  ושבעים  שנה<BR>וחמש  שנים׃
ויגוע  וימת  אברהם  <BR>בשיבה  טובה  זקן<BR>ושבע  ויאסף<BR>אל־עמיו׃
ויקברו  אתו  יצחק  <BR>וישמעאל  בניו<BR>אל־מערת  המכפלה<BR>אל־שדה  עפרן  בן־<BR>צחר  החתי  אשר<BR>על־פני  ממרא׃
השדה  אשר־קנה  <BR>אברהם  מאת  בני־חת<BR>שמה  קבר  אברהם<BR>ושרה  אשתו׃
ויהי  אחרי  מות  <BR>אברהם  ויברך  אלהים<BR>את־יצחק  בנו  וישב<BR>יצחק  עם־באר  לחי<BR>ראי׃
ואלה  תלדת  ישמעאל  <BR>בן־אברהם  אשר  ילדה<BR>הגר  המצרית  שפחת<BR>שרה  לאברהם׃
ואלה  שמות  בני  <BR>ישמעאל  בשמתם<BR>לתולדתם  בכר<BR>ישמעאל  נבית  וקדר<BR>ואדבאל  ומבשם׃
ומשמע  ודומה  ומשא׃  
חדד  ותימא  יטור  <BR>נפיש  וקדמה׃
אלה  הם  בני  ישמעאל  <BR>ואלה  שמתם  בחצריהם<BR>ובטירתם  שנים־עשר<BR>נשיאם  לאמתם׃
ואלה  שני  חיי  <BR>ישמעאל  מאת  שנה<BR>ושלשים  שנה  ושבע<BR>שנים  ויגוע  וימת<BR>ויאסף  אל־עמיו׃
וישכנו  מחוילה  <BR>עד־שור  אשר  על־פני<BR>מצרים  באכה  אשורה<BR>על־פני  כל־  אחיו<BR>נפל׃
ואלה  תולדת  יצחק  <BR>בן־אברהם  אברהם<BR>הוליד  את־יצחק׃
ויהי  יצחק  <BR>בן־ארבעים  שנה<BR>בקחתו  את־רבקה<BR>בת־בתואל  הארמי<BR>מפדן  ארם  אחות  לבן<BR>הארמי  לו  לאשה׃
ויעתר  יצחק  ליהוה  <BR>לנכח  אשתו  כי  עקרה<BR>הוא  ויעתר  לו  יהוה<BR>ותהר  רבקה  אשתו׃
ויתרצצו  הבנים  <BR>בקרבה  ותאמר  אם־כן<BR>למה  זה  אנכי  ותלך<BR>לדרש  את־  יהוה׃
ויאמר  יהוה  לה  שני  <BR>גיים  בבטנך  ושני<BR>לאמים  ממעיך  יפרדו<BR>ולאם  מלאם  יאמץ<BR>ורב  יעבד  צעיר׃
וימלאו  ימיה  ללדת  <BR>והנה  תומם  בבטנה׃
ויצא  הראשון  <BR>אדמוני  כלו  כאדרת<BR>שער  ויקראו  שמו<BR>עשו׃
ואחרי־כן  יצא  אחיו  <BR>וידו  אחזת  בעקב<BR>עשו  ויקרא  שמו<BR>יעקב  ויצחק  בן־<BR>ששים  שנה  בלדת<BR>אתם׃
ויגדלו  הנערים  <BR>ויהי  עשו  איש  ידע<BR>ציד  איש  שדה  ויעקב<BR>איש  תם  ישב  אהלים׃
ויאהב  יצחק  את־עשו  <BR>כי־ציד  בפיו  ורבקה<BR>אהבת  את־יעקב׃
ויזד  יעקב  נזיד  <BR>ויבא  עשו  מן־השדה<BR>והוא  עיף׃
ויאמר  עשו  אל־יעקב  <BR>הלעיטני  נא<BR>מן־האדם  האדם  הזה<BR>כי  עיף  אנכי  על־<BR>כן  קרא־שמו  אדום׃
ויאמר  יעקב  מכרה  <BR>כיום  את־בכרתך  לי׃
ויאמר  עשו  הנה  <BR>אנכי  הולך  למות<BR>ולמה־זה  לי  בכרה׃
ויאמר  יעקב  השבעה  <BR>לי  כיום  וישבע  לו<BR>וימכר  את־בכרתו<BR>ליעקב׃
ויעקב  נתן  לעשו  <BR>לחם  ונזיד  עדשים<BR>ויאכל  וישת  ויקם<BR>וילך  ויבז  עשו<BR>את־הבכרה׃
