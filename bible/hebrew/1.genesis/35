ויאמר  אלהים  <BR>אל־יעקב  קום  עלה<BR>בית־אל  ושב־שם<BR>ועשה־שם  מזבח  לאל<BR>הנראה  אליך  בברחך<BR>מפני  עשו  אחיך׃
ויאמר  יעקב  <BR>אל־ביתו  ואל<BR>כל־אשר  עמו  הסרו<BR>את־אלהי  הנכר  אשר<BR>בתככם  והטהרו<BR>והחליפו  שמלתיכם׃
ונקומה  ונעלה  <BR>בית־אל  ואעשה־שם<BR>מזבח  לאל  הענה  אתי<BR>ביום  צרתי  ויהי<BR>עמדי  בדרך  אשר<BR>הלכתי׃
ויתנו  אל־יעקב  את  <BR>כל־אלהי  הנכר  אשר<BR>בידם  ואת־הנזמים<BR>אשר  באזניהם  ויטמן<BR>אתם  יעקב  תחת  האלה<BR>אשר  עם־שכם׃
ויסעו  ויהי  חתת  <BR>אלהים  על־הערים<BR>אשר  סביבותיהם  ולא<BR>רדפו  אחרי  בני<BR>יעקב׃
ויבא  יעקב  לוזה  <BR>אשר  בארץ  כנען  הוא<BR>בית־אל  הוא<BR>וכל־העם  אשר־עמו׃
ויבן  שם  מזבח  <BR>ויקרא  למקום  אל<BR>בית־אל  כי  שם  נגלו<BR>אליו  האלהים  בברחו<BR>מפני  אחיו׃
ותמת  דברה  מינקת  <BR>רבקה  ותקבר  מתחת<BR>לבית־אל  תחת  האלון<BR>ויקרא  שמו  אלון<BR>בכות׃
וירא  אלהים  <BR>אל־יעקב  עוד  בבאו<BR>מפדן  ארם  ויברך<BR>אתו׃
ויאמר־לו  אלהים  <BR>שמך  יעקב  לא־יקרא<BR>שמך  עוד  יעקב  כי<BR>אם־ישראל  יהיה  שמך<BR>ויקרא  את־שמו<BR>ישראל׃
ויאמר  לו  אלהים  <BR>אני  אל  שדי  פרה<BR>ורבה  גוי  וקהל<BR>גוים  יהיה  ממך<BR>ומלכים  מחלציך<BR>יצאו׃
ואת־הארץ  אשר  נתתי  <BR>לאברהם  וליצחק  לך<BR>אתננה  ולזרעך<BR>אחריך  אתן  את־<BR>הארץ׃
ויעל  מעליו  אלהים  <BR>במקום  אשר־דבר<BR>אתו׃
ויצב  יעקב  מצבה  <BR>במקום  אשר־דבר  אתו<BR>מצבת  אבן  ויסך<BR>עליה  נסך  ויצק<BR>עליה  שמן׃
ויקרא  יעקב  את־שם  <BR>המקום  אשר  דבר  אתו<BR>שם  אלהים  בית־אל׃
ויסעו  מבית  אל  <BR>ויהי־עוד<BR>כברת־הארץ  לבוא<BR>אפרתה  ותלד  רחל<BR>ותקש  בלדתה׃
ויהי  בהקשתה  בלדתה  <BR>ותאמר  לה  המילדת<BR>אל־תיראי  כי־גם־זה<BR>לך  בן׃
ויהי  בצאת  נפשה  כי  <BR>מתה  ותקרא  שמו<BR>בן־אוני  ואביו<BR>קרא־לו  בנימין׃
ותמת  רחל  ותקבר  <BR>בדרך  אפרתה  הוא<BR>בית  לחם׃
ויצב  יעקב  מצבה  <BR>על־קברתה  הוא  מצבת<BR>קברת־רחל  עד־היום׃
ויסע  ישראל  ויט  <BR>אהלה  מהלאה<BR>למגדל־עדר׃
ויהי  בשכן  ישראל  <BR>בארץ  ההוא  וילך<BR>ראובן  וישכב<BR>את־בלהה  פילגש<BR>אביו  וישמע  ישראל<BR>ויהיו  בני־יעקב<BR>שנים  עשר׃
בני  לאה  בכור  יעקב  <BR>ראובן  ושמעון  ולוי<BR>ויהודה  ויששכר<BR>וזבלון׃
בני  רחל  יוסף  <BR>ובנימן׃
ובני  בלהה  שפחת  <BR>רחל  דן  ונפתלי׃
ובני  זלפה  שפחת  <BR>לאה  גד  ואשר  אלה<BR>בני  יעקב  אשר<BR>ילד־לו  בפדן  ארם׃
ויבא  יעקב  אל־יצחק  <BR>אביו  ממרא  קרית<BR>הארבע  הוא  חברון<BR>אשר־גר־שם  אברהם<BR>ויצחק׃
ויהיו  ימי  יצחק  <BR>מאת  שנה  ושמנים<BR>שנה׃
ויגוע  יצחק  וימת  <BR>ויאסף  אל־עמיו  זקן<BR>ושבע  ימים  ויקברו<BR>אתו  עשו  ויעקב<BR>בניו׃
