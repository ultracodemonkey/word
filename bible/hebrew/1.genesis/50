ויפל  יוסף  על־פני  <BR>אביו  ויבך  עליו<BR>וישק־לו׃
ויצו  יוסף  <BR>את־עבדיו<BR>את־הרפאים  לחנט<BR>את־אביו  ויחנטו<BR>הרפאים  את־  ישראל׃
וימלאו־לו  ארבעים  <BR>יום  כי  כן  ימלאו<BR>ימי  החנטים  ויבכו<BR>אתו  מצרים  שבעים<BR>יום׃
ויעברו  ימי  בכיתו  <BR>וידבר  יוסף  אל־בית<BR>פרעה  לאמר  אם־נא<BR>מצאתי  חן  בעיניכם<BR>דברו־נא  באזני<BR>פרעה  לאמר׃
אבי  השביעני  לאמר  <BR>הנה  אנכי  מת  בקברי<BR>אשר  כריתי  לי  בארץ<BR>כנען  שמה  תקברני<BR>ועתה  אעלה־נא<BR>ואקברה  את־אבי<BR>ואשובה׃
ויאמר  פרעה  עלה  <BR>וקבר  את־אביך  כאשר<BR>השביעך׃
ויעל  יוסף  לקבר  <BR>את־אביו  ויעלו  אתו<BR>כל־עבדי  פרעה  זקני<BR>ביתו  וכל  זקני<BR>ארץ־מצרים׃
וכל  בית  יוסף  <BR>ואחיו  ובית  אביו<BR>רק  טפם  וצאנם<BR>ובקרם  עזבו  בארץ<BR>גשן׃
ויעל  עמו  גם־רכב  <BR>גם־פרשים  ויהי<BR>המחנה  כבד  מאד׃
ויבאו  עד־גרן  האטד  <BR>אשר  בעבר  הירדן<BR>ויספדו־שם  מספד<BR>גדול  וכבד  מאד<BR>ויעש  לאביו  אבל<BR>שבעת  ימים׃
וירא  יושב  הארץ  <BR>הכנעני  את־האבל<BR>בגרן  האטד  ויאמרו<BR>אבל־כבד  זה  למצרים<BR>על־כן  קרא  שמה  אבל<BR>מצרים  אשר  בעבר<BR>הירדן׃
ויעשו  בניו  לו  כן  <BR>כאשר  צום׃
וישאו  אתו  בניו  <BR>ארצה  כנען  ויקברו<BR>אתו  במערת  שדה<BR>המכפלה  אשר  קנה<BR>אברהם  את־השדה<BR>לאחזת־קבר  מאת<BR>עפרן  החתי  על־פני<BR>ממרא׃
וישב  יוסף  מצרימה  <BR>הוא  ואחיו<BR>וכל־העלים  אתו<BR>לקבר  את־אביו  אחרי<BR>קברו  את־אביו׃
ויראו  אחי־יוסף  <BR>כי־מת  אביהם<BR>ויאמרו  לו  ישטמנו<BR>יוסף  והשב  ישיב<BR>לנו  את  כל־הרעה<BR>אשר  גמלנו  אתו׃
ויצוו  אל־יוסף  <BR>לאמר  אביך  צוה<BR>לפני  מותו  לאמר׃
כה־תאמרו  ליוסף  <BR>אנא  שא  נא  פשע<BR>אחיך  וחטאתם<BR>כי־רעה  גמלוך  ועתה<BR>שא  נא  לפשע  עבדי<BR>אלהי  אביך  ויבך<BR>יוסף  בדברם  אליו׃
וילכו  גם־אחיו  <BR>ויפלו  לפניו<BR>ויאמרו  הננו  לך<BR>לעבדים׃
ויאמר  אלהם  יוסף  <BR>אל־תיראו  כי  התחת<BR>אלהים  אני׃
ואתם  חשבתם  עלי  <BR>רעה  אלהים  חשבה<BR>לטבה  למען  עשה<BR>כיום  הזה  להחית<BR>עם־רב׃
ועתה  אל־תיראו  <BR>אנכי  אכלכל  אתכם<BR>ואת־טפכם  וינחם<BR>אותם  וידבר  על־<BR>לבם׃
וישב  יוסף  במצרים  <BR>הוא  ובית  אביו<BR>ויחי  יוסף  מאה<BR>ועשר  שנים׃
וירא  יוסף  לאפרים  <BR>בני  שלשים  גם  בני<BR>מכיר  בן־מנשה  ילדו<BR>על־ברכי  יוסף׃
ויאמר  יוסף  <BR>אל־אחיו  אנכי  מת<BR>ואלהים  פקד  יפקד<BR>אתכם  והעלה  אתכם<BR>מן־הארץ  הזאת<BR>אל־הארץ  אשר  נשבע<BR>לאברהם  ליצחק<BR>וליעקב׃
וישבע  יוסף  את־בני  <BR>ישראל  לאמר  פקד<BR>יפקד  אלהים  אתכם<BR>והעלתם  את־  עצמתי<BR>מזה׃
וימת  יוסף  בן־מאה  <BR>ועשר  שנים  ויחנטו<BR>אתו  ויישם  בארון<BR>במצרים׃
