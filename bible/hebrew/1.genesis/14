ויהי  בימי  אמרפל  <BR>מלך־שנער  אריוך<BR>מלך  אלסר  כדרלעמר<BR>מלך  עילם  ותדעל<BR>מלך  גוים׃
עשו  מלחמה  את־ברע  <BR>מלך  סדם  ואת־ברשע<BR>מלך  עמרה  שנאב  מלך<BR>אדמה  ושמאבר  מלך<BR>צביים  ומלך  בלע<BR>היא־צער׃
כל־אלה  חברו  <BR>אל־עמק  השדים  הוא<BR>ים  המלח׃
שתים  עשרה  שנה  <BR>עבדו  את־כדרלעמר<BR>ושלש־עשרה  שנה<BR>מרדו׃
ובארבע  עשרה  שנה  <BR>בא  כדרלעמר<BR>והמלכים  אשר  אתו<BR>ויכו  את־רפאים<BR>בעשתרת  קרנים<BR>ואת־הזוזים  בהם<BR>ואת  האימים  בשוה<BR>קריתים׃
ואת־החרי  בהררם  <BR>שעיר  עד  איל  פארן<BR>אשר  על־המדבר׃
וישבו  ויבאו  <BR>אל־עין  משפט  הוא<BR>קדש  ויכו<BR>את־כל־שדה  העמלקי<BR>וגם  את־  האמרי<BR>הישב  בחצצן  תמר׃
ויצא  מלך־סדם  ומלך  <BR>עמרה  ומלך  אדמה<BR>ומלך  צביים  ומלך<BR>בלע  הוא־צער<BR>ויערכו  אתם  מלחמה<BR>בעמק  השדים׃
את  כדרלעמר  מלך  <BR>עילם  ותדעל  מלך<BR>גוים  ואמרפל  מלך<BR>שנער  ואריוך  מלך<BR>אלסר  ארבעה  מלכים<BR>את־החמשה׃
ועמק  השדים  בארת  <BR>בארת  חמר  וינסו<BR>מלך־סדם  ועמרה<BR>ויפלו־שמה<BR>והנשארים  הרה  נסו׃
ויקחו  את־כל־רכש  <BR>סדם  ועמרה<BR>ואת־כל־אכלם<BR>וילכו׃
ויקחו  את־לוט  <BR>ואת־רכשו  בן־אחי<BR>אברם  וילכו  והוא<BR>ישב  בסדם׃
ויבא  הפליט  ויגד  <BR>לאברם  העברי  והוא<BR>שכן  באלני  ממרא<BR>האמרי  אחי  אשכל<BR>ואחי  ענר  והם  בעלי<BR>ברית־אברם׃
וישמע  אברם  כי  <BR>נשבה  אחיו  וירק<BR>את־חניכיו  ילידי<BR>ביתו  שמנה  עשר<BR>ושלש  מאות  וירדף<BR>עד־דן׃
ויחלק  עליהם  לילה  <BR>הוא  ועבדיו  ויכם<BR>וירדפם  עד־חובה<BR>אשר  משמאל  לדמשק׃
וישב  את  כל־הרכש  <BR>וגם  את־לוט  אחיו<BR>ורכשו  השיב  וגם<BR>את־הנשים  ואת־<BR>העם׃
ויצא  מלך־סדם  <BR>לקראתו  אחרי  שובו<BR>מהכות  את־כדר־לעמר<BR>ואת־המלכים  אשר<BR>אתו  אל־עמק  שוה<BR>הוא  עמק  המלך׃
ומלכי־צדק  מלך  שלם  <BR>הוציא  לחם  ויין<BR>והוא  כהן  לאל<BR>עליון׃
ויברכהו  ויאמר  <BR>ברוך  אברם  לאל<BR>עליון  קנה  שמים<BR>וארץ׃
וברוך  אל  עליון  <BR>אשר־מגן  צריך  בידך<BR>ויתן־לו  מעשר  מכל׃
ויאמר  מלך־סדם  <BR>אל־אברם  תן־לי<BR>הנפש  והרכש  קח־לך׃
ויאמר  אברם  אל־מלך  <BR>סדם  הרמתי  ידי<BR>אל־יהוה  אל  עליון<BR>קנה  שמים  וארץ׃
אם־מחוט  ועד  <BR>שרוך־נעל  ואם־אקח<BR>מכל־אשר־לך  ולא<BR>תאמר  אני  העשרתי<BR>את־אברם׃
בלעדי  רק  אשר  אכלו  <BR>הנערים  וחלק<BR>האנשים  אשר  הלכו<BR>אתי  ענר  אשכל<BR>וממרא  הם  יקחו<BR>חלקם׃
