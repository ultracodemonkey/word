ויוסף  הורד  מצרימה  <BR>ויקנהו  פוטיפר<BR>סריס  פרעה  שר<BR>הטבחים  איש  מצרי<BR>מיד  הישמעאלים  אשר<BR>הורדהו  שמה׃
ויהי  יהוה  את־יוסף  <BR>ויהי  איש  מצליח<BR>ויהי  בבית  אדניו<BR>המצרי׃
וירא  אדניו  כי  <BR>יהוה  אתו  וכל<BR>אשר־הוא  עשה  יהוה<BR>מצליח  בידו׃
וימצא  יוסף  חן  <BR>בעיניו  וישרת  אתו<BR>ויפקדהו  על־ביתו<BR>וכל־יש־לו  נתן<BR>בידו׃
ויהי  מאז  הפקיד  <BR>אתו  בביתו  ועל<BR>כל־אשר  יש־לו<BR>ויברך  יהוה  את־בית<BR>המצרי  בגלל  יוסף<BR>ויהי  ברכת  יהוה<BR>בכל־אשר  יש־לו<BR>בבית  ובשדה׃
ויעזב  כל־אשר־לו  <BR>ביד־יוסף  ולא־ידע<BR>אתו  מאומה  כי<BR>אם־הלחם  אשר־הוא<BR>אוכל  ויהי  יוסף<BR>יפה־תאר  ויפה<BR>מראה׃
ויהי  אחר  הדברים  <BR>האלה  ותשא<BR>אשת־אדניו<BR>את־עיניה  אל־יוסף<BR>ותאמר  שכבה  עמי׃
וימאן  ויאמר  <BR>אל־אשת  אדניו  הן<BR>אדני  לא־ידע  אתי<BR>מה־בבית  וכל  אשר־<BR>יש־לו  נתן  בידי׃
איננו  גדול  בבית  <BR>הזה  ממני  ולא־חשך<BR>ממני  מאומה  כי<BR>אם־אותך  באשר<BR>את־אשתו  ואיך  אעשה<BR>הרעה  הגדלה  הזאת<BR>וחטאתי  לאלהים׃
ויהי  כדברה  <BR>אל־יוסף  יום  יום<BR>ולא־שמע  אליה  לשכב<BR>אצלה  להיות  עמה׃
ויהי  כהיום  הזה  <BR>ויבא  הביתה  לעשות<BR>מלאכתו  ואין  איש<BR>מאנשי  הבית  שם<BR>בבית׃
ותתפשהו  בבגדו  <BR>לאמר  שכבה  עמי<BR>ויעזב  בגדו  בידה<BR>וינס  ויצא  החוצה׃
ויהי  כראותה  <BR>כי־עזב  בגדו  בידה<BR>וינס  החוצה׃
ותקרא  לאנשי  ביתה  <BR>ותאמר  להם  לאמר<BR>ראו  הביא  לנו  איש<BR>עברי  לצחק  בנו  בא<BR>אלי  לשכב  עמי<BR>ואקרא  בקול  גדול׃
ויהי  כשמעו  <BR>כי־הרימתי  קולי<BR>ואקרא  ויעזב  בגדו<BR>אצלי  וינס  ויצא<BR>החוצה׃
ותנח  בגדו  אצלה  <BR>עד־בוא  אדניו<BR>אל־ביתו׃
ותדבר  אליו  כדברים  <BR>האלה  לאמר  בא־אלי<BR>העבד  העברי<BR>אשר־הבאת  לנו  לצחק<BR>בי׃
ויהי  כהרימי  קולי  <BR>ואקרא  ויעזב  בגדו<BR>אצלי  וינס  החוצה׃
ויהי  כשמע  אדניו  <BR>את־דברי  אשתו  אשר<BR>דברה  אליו  לאמר<BR>כדברים  האלה  עשה<BR>לי  עבדך  ויחר  אפו׃
ויקח  אדני  יוסף  <BR>אתו  ויתנהו  אל־בית<BR>הסהר  מקום<BR>אשר־אסורי  המלך<BR>אסורים  ויהי־שם<BR>בבית  הסהר׃
ויהי  יהוה  את־יוסף  <BR>ויט  אליו  חסד  ויתן<BR>חנו  בעיני  שר<BR>בית־הסהר׃
ויתן  שר  בית־הסהר  <BR>ביד־יוסף  את<BR>כל־האסירם  אשר<BR>בבית  הסהר  ואת  כל־<BR>אשר  עשים  שם  הוא<BR>היה  עשה׃
אין  שר  בית־הסהר  <BR>ראה  את־כל־מאומה<BR>בידו  באשר  יהוה<BR>אתו  ואשר־הוא  עשה<BR>יהוה  מצליח׃
