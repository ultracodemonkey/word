וישב  יעקב  בארץ  <BR>מגורי  אביו  בארץ<BR>כנען׃
אלה  תלדות  יעקב  <BR>יוסף  בן־שבע־עשרה<BR>שנה  היה  רעה<BR>את־אחיו  בצאן  והוא<BR>נער  את־בני  בלהה<BR>ואת־בני  זלפה  נשי<BR>אביו  ויבא  יוסף<BR>את־דבתם  רעה  אל־<BR>אביהם׃
וישראל  אהב  <BR>את־יוסף  מכל־בניו<BR>כי־בן־זקנים  הוא<BR>לו  ועשה  לו  כתנת<BR>פסים׃
ויראו  אחיו  כי־אתו  <BR>אהב  אביהם<BR>מכל־אחיו  וישנאו<BR>אתו  ולא  יכלו  דברו<BR>לשלם׃
ויחלם  יוסף  חלום  <BR>ויגד  לאחיו  ויוספו<BR>עוד  שנא  אתו׃
ויאמר  אליהם  <BR>שמעו־נא  החלום  הזה<BR>אשר  חלמתי׃
והנה  אנחנו  מאלמים  <BR>אלמים  בתוך  השדה<BR>והנה  קמה  אלמתי<BR>וגם־נצבה  והנה<BR>תסבינה  אלמתיכם<BR>ותשתחוין  לאלמתי׃
ויאמרו  לו  אחיו  <BR>המלך  תמלך  עלינו<BR>אם־משול  תמשל  בנו<BR>ויוספו  עוד  שנא<BR>אתו  על־חלמתיו<BR>ועל־דבריו׃
ויחלם  עוד  חלום  <BR>אחר  ויספר  אתו<BR>לאחיו  ויאמר  הנה<BR>חלמתי  חלום  עוד<BR>והנה  השמש  והירח<BR>ואחד  עשר  כוכבים<BR>משתחוים  לי׃
ויספר  אל־אביו  <BR>ואל־אחיו  ויגער־בו<BR>אביו  ויאמר  לו  מה<BR>החלום  הזה  אשר<BR>חלמת  הבוא  נבוא<BR>אני  ואמך  ואחיך<BR>להשתחות  לך  ארצה׃
ויקנאו־בו  אחיו  <BR>ואביו  שמר<BR>את־הדבר׃
וילכו  אחיו  לרעות  <BR>את־צאן  אביהם<BR>בשכם׃
ויאמר  ישראל  <BR>אל־יוסף  הלוא  אחיך<BR>רעים  בשכם  לכה<BR>ואשלחך  אליהם<BR>ויאמר  לו  הנני׃
ויאמר  לו  לך־נא  <BR>ראה  את־שלום  אחיך<BR>ואת־שלום  הצאן<BR>והשבני  דבר<BR>וישלחהו  מעמק<BR>חברון  ויבא  שכמה׃
וימצאהו  איש  והנה  <BR>תעה  בשדה  וישאלהו<BR>האיש  לאמר<BR>מה־תבקש׃
ויאמר  את־אחי  אנכי  <BR>מבקש  הגידה־נא  לי<BR>איפה  הם  רעים׃
ויאמר  האיש  נסעו  <BR>מזה  כי  שמעתי<BR>אמרים  נלכה  דתינה<BR>וילך  יוסף  אחר<BR>אחיו  וימצאם  בדתן׃
ויראו  אתו  מרחק  <BR>ובטרם  יקרב  אליהם<BR>ויתנכלו  אתו<BR>להמיתו׃
ויאמרו  איש  <BR>אל־אחיו  הנה  בעל<BR>החלמות  הלזה  בא׃
ועתה  לכו  ונהרגהו  <BR>ונשלכהו  באחד<BR>הברות  ואמרנו  חיה<BR>רעה  אכלתהו  ונראה<BR>מה־יהיו  חלמתיו׃
וישמע  ראובן  <BR>ויצלהו  מידם  ויאמר<BR>לא  נכנו  נפש׃
ויאמר  אלהם  ראובן  <BR>אל־תשפכו־דם<BR>השליכו  אתו<BR>אל־הבור  הזה  אשר<BR>במדבר  ויד<BR>אל־תשלחו־בו  למען<BR>הציל  אתו  מידם<BR>להשיבו  אל־אביו׃
ויהי  כאשר־בא  יוסף  <BR>אל־אחיו  ויפשיטו<BR>את־יוסף  את־כתנתו<BR>את־כתנת  הפסים  אשר<BR>עליו׃
ויקחהו  וישלכו  אתו  <BR>הברה  והבור  רק  אין<BR>בו  מים׃
וישבו  לאכל־לחם  <BR>וישאו  עיניהם<BR>ויראו  והנה  ארחת<BR>ישמעאלים  באה<BR>מגלעד  וגמליהם<BR>נשאים  נכאת  וצרי<BR>ולט  הולכים  להוריד<BR>מצרימה׃
ויאמר  יהודה  <BR>אל־אחיו  מה־בצע  כי<BR>נהרג  את־אחינו<BR>וכסינו  את־דמו׃
לכו  ונמכרנו  <BR>לישמעאלים  וידנו<BR>אל־תהי־בו<BR>כי־אחינו  בשרנו<BR>הוא  וישמעו  אחיו׃
ויעברו  אנשים  <BR>מדינים  סחרים<BR>וימשכו  ויעלו<BR>את־יוסף  מן־הבור<BR>וימכרו  את־יוסף<BR>לישמעאלים  בעשרים<BR>כסף  ויביאו<BR>את־יוסף  מצרימה׃
וישב  ראובן  <BR>אל־הבור  והנה<BR>אין־יוסף  בבור<BR>ויקרע  את־בגדיו׃
וישב  אל־אחיו  <BR>ויאמר  הילד  איננו<BR>ואני  אנה  אני־בא׃
ויקחו  את־כתנת  <BR>יוסף  וישחטו  שעיר<BR>עזים  ויטבלו<BR>את־הכתנת  בדם׃
וישלחו  את־כתנת  <BR>הפסים  ויביאו<BR>אל־אביהם  ויאמרו<BR>זאת  מצאנו  הכר־נא<BR>הכתנת  בנך  הוא<BR>אם־לא׃
ויכירה  ויאמר  כתנת  <BR>בני  חיה  רעה<BR>אכלתהו  טרף  טרף<BR>יוסף׃
ויקרע  יעקב  שמלתיו  <BR>וישם  שק  במתניו<BR>ויתאבל  על־בנו<BR>ימים  רבים׃
ויקמו  כל־בניו  <BR>וכל־בנתיו  לנחמו<BR>וימאן  להתנחם<BR>ויאמר  כי־ארד  אל־<BR>בני  אבל  שאלה  ויבך<BR>אתו  אביו׃
והמדנים  מכרו  אתו  <BR>אל־מצרים  לפוטיפר<BR>סריס  פרעה  שר<BR>הטבחים׃
