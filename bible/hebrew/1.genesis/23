ויהיו  חיי  שרה  מאה  <BR>שנה  ועשרים  שנה<BR>ושבע  שנים  שני  חיי<BR>שרה׃
ותמת  שרה  בקרית  <BR>ארבע  הוא  חברון<BR>בארץ  כנען  ויבא<BR>אברהם  לספד  לשרה<BR>ולבכתה׃
ויקם  אברהם  מעל  <BR>פני  מתו  וידבר<BR>אל־בני־חת  לאמר׃
גר־ותושב  אנכי  <BR>עמכם  תנו  לי<BR>אחזת־קבר  עמכם<BR>ואקברה  מתי  מלפני׃
ויענו  בני־חת  <BR>את־אברהם  לאמר  לו׃
שמענו  אדני  נשיא  <BR>אלהים  אתה  בתוכנו<BR>במבחר  קברינו  קבר<BR>את־מתך  איש  ממנו<BR>את־קברו  לא־יכלה<BR>ממך  מקבר  מתך׃
ויקם  אברהם  וישתחו  <BR>לעם־הארץ  לבני־חת׃
וידבר  אתם  לאמר  <BR>אם־יש  את־נפשכם<BR>לקבר  את־מתי  מלפני<BR>שמעוני  ופגעו־  לי<BR>בעפרון  בן־צחר׃
ויתן־לי  את־מערת  <BR>המכפלה  אשר־לו  אשר<BR>בקצה  שדהו  בכסף<BR>מלא  יתננה  לי<BR>בתוככם  לאחזת־קבר׃
ועפרון  ישב  בתוך  <BR>בני־חת  ויען  עפרון<BR>החתי  את־אברהם<BR>באזני  בני־חת  לכל<BR>באי  שער־עירו<BR>לאמר׃
לא־אדני  שמעני  <BR>השדה  נתתי  לך<BR>והמערה  אשר־בו  לך<BR>נתתיה  לעיני  בני־<BR>עמי  נתתיה  לך  קבר<BR>מתך׃
וישתחו  אברהם  לפני  <BR>עם  הארץ׃
וידבר  אל־עפרון  <BR>באזני  עם־הארץ<BR>לאמר  אך  אם־אתה  לו<BR>שמעני  נתתי  כסף<BR>השדה  קח  ממני<BR>ואקברה  את־מתי<BR>שמה׃
ויען  עפרון  <BR>את־אברהם  לאמר  לו׃
אדני  שמעני  ארץ  <BR>ארבע  מאת  שקל־כסף<BR>ביני  ובינך  מה־הוא<BR>ואת־מתך  קבר׃
וישמע  אברהם  <BR>אל־עפרון  וישקל<BR>אברהם  לעפרן<BR>את־הכסף  אשר  דבר<BR>באזני  בני־חת  ארבע<BR>מאות  שקל  כסף  עבר<BR>לסחר׃
ויקם  שדה  עפרון  <BR>אשר  במכפלה  אשר<BR>לפני  ממרא  השדה<BR>והמערה  אשר־בו<BR>וכל־העץ  אשר  בשדה<BR>אשר  בכל־גבלו<BR>סביב׃
לאברהם  למקנה  <BR>לעיני  בני־חת  בכל<BR>באי  שער־עירו׃
ואחרי־כן  קבר  <BR>אברהם  את־שרה  אשתו<BR>אל־מערת  שדה<BR>המכפלה  על־פני<BR>ממרא  הוא  חברון<BR>בארץ  כנען׃
ויקם  השדה  והמערה  <BR>אשר־בו  לאברהם<BR>לאחזת־קבר  מאת<BR>בני־חת׃
