וירא  יעקב  כי  <BR>יש־שבר  במצרים<BR>ויאמר  יעקב  לבניו<BR>למה  תתראו׃
ויאמר  הנה  שמעתי  <BR>כי  יש־שבר  במצרים<BR>רדו־שמה  ושברו־לנו<BR>משם  ונחיה  ולא<BR>נמות׃
וירדו  אחי־יוסף  <BR>עשרה  לשבר  בר<BR>ממצרים׃
ואת־בנימין  אחי  <BR>יוסף  לא־שלח  יעקב<BR>את־אחיו  כי  אמר<BR>פן־יקראנו  אסון׃
ויבאו  בני  ישראל  <BR>לשבר  בתוך  הבאים<BR>כי־היה  הרעב  בארץ<BR>כנען׃
ויוסף  הוא  השליט  <BR>על־הארץ  הוא<BR>המשביר  לכל־עם<BR>הארץ  ויבאו  אחי<BR>יוסף  וישתחוו־לו<BR>אפים  ארצה׃
וירא  יוסף  את־אחיו  <BR>ויכרם  ויתנכר<BR>אליהם  וידבר  אתם<BR>קשות  ויאמר  אלהם<BR>מאין  באתם  ויאמרו<BR>מארץ  כנען<BR>לשבר־אכל׃
ויכר  יוסף  את־אחיו  <BR>והם  לא  הכרהו׃
ויזכר  יוסף  את  <BR>החלמות  אשר  חלם<BR>להם  ויאמר  אלהם<BR>מרגלים  אתם  לראות<BR>את־ערות  הארץ<BR>באתם׃
ויאמרו  אליו  לא  <BR>אדני  ועבדיך  באו<BR>לשבר־אכל׃
כלנו  בני  איש־אחד  <BR>נחנו  כנים  אנחנו<BR>לא־היו  עבדיך<BR>מרגלים׃
ויאמר  אלהם  לא  <BR>כי־ערות  הארץ  באתם<BR>לראות׃
ויאמרו  שנים  עשר  <BR>עבדיך  אחים  אנחנו<BR>בני  איש־אחד  בארץ<BR>כנען  והנה  הקטן<BR>את־אבינו  היום<BR>והאחד  איננו׃
ויאמר  אלהם  יוסף  <BR>הוא  אשר  דברתי<BR>אלכם  לאמר  מרגלים<BR>אתם׃
בזאת  תבחנו  חי  <BR>פרעה  אם־תצאו  מזה<BR>כי  אם־בבוא  אחיכם<BR>הקטן  הנה׃
שלחו  מכם  אחד  ויקח  <BR>את־אחיכם  ואתם<BR>האסרו  ויבחנו<BR>דבריכם  האמת  אתכם<BR>ואם־לא  חי  פרעה  כי<BR>מרגלים  אתם׃
ויאסף  אתם  אל־משמר  <BR>שלשת  ימים׃
ויאמר  אלהם  יוסף  <BR>ביום  השלישי  זאת<BR>עשו  וחיו<BR>את־האלהים  אני<BR>ירא׃
אם־כנים  אתם  אחיכם  <BR>אחד  יאסר  בבית<BR>משמרכם  ואתם  לכו<BR>הביאו  שבר  רעבון<BR>בתיכם׃
ואת־אחיכם  הקטן  <BR>תביאו  אלי  ויאמנו<BR>דבריכם  ולא  תמותו<BR>ויעשו־כן׃
ויאמרו  איש  <BR>אל־אחיו  אבל  אשמים<BR>אנחנו  על־אחינו<BR>אשר  ראינו  צרת<BR>נפשו  בהתחננו<BR>אלינו  ולא  שמענו<BR>על־כן  באה  אלינו<BR>הצרה  הזאת׃
ויען  ראובן  אתם  <BR>לאמר  הלוא  אמרתי<BR>אליכם  לאמר<BR>אל־תחטאו  בילד  ולא<BR>שמעתם  וגם־דמו  הנה<BR>נדרש׃
והם  לא  ידעו  כי  <BR>שמע  יוסף  כי  המליץ<BR>בינתם׃
ויסב  מעליהם  ויבך  <BR>וישב  אלהם  וידבר<BR>אלהם  ויקח  מאתם<BR>את־שמעון  ויאסר<BR>אתו  לעיניהם׃
ויצו  יוסף  וימלאו  <BR>את־כליהם  בר<BR>ולהשיב  כספיהם  איש<BR>אל־שקו  ולתת  להם<BR>צדה  לדרך  ויעש  להם<BR>כן׃
וישאו  את־שברם  <BR>על־חמריהם  וילכו<BR>משם׃
ויפתח  האחד  את־שקו  <BR>לתת  מספוא  לחמרו<BR>במלון  וירא<BR>את־כספו  והנה־  הוא<BR>בפי  אמתחתו׃
ויאמר  אל־אחיו  <BR>הושב  כספי  וגם  הנה<BR>באמתחתי  ויצא  לבם<BR>ויחרדו  איש<BR>אל־אחיו  לאמר<BR>מה־זאת  עשה  אלהים<BR>לנו׃
ויבאו  אל־יעקב  <BR>אביהם  ארצה  כנען<BR>ויגידו  לו  את<BR>כל־הקרת  אתם  לאמר׃
דבר  האיש  אדני  <BR>הארץ  אתנו  קשות<BR>ויתן  אתנו  כמרגלים<BR>את־הארץ׃
ונאמר  אליו  כנים  <BR>אנחנו  לא  היינו<BR>מרגלים׃
שנים־עשר  אנחנו  <BR>אחים  בני  אבינו<BR>האחד  איננו  והקטן<BR>היום  את־אבינו<BR>בארץ  כנען׃
ויאמר  אלינו  האיש  <BR>אדני  הארץ  בזאת<BR>אדע  כי  כנים  אתם<BR>אחיכם  האחד  הניחו<BR>אתי  ואת־רעבון<BR>בתיכם  קחו  ולכו׃
והביאו  את־אחיכם  <BR>הקטן  אלי  ואדעה  כי<BR>לא  מרגלים  אתם  כי<BR>כנים  אתם  את־אחיכם<BR>אתן  לכם  ואת־הארץ<BR>תסחרו׃
ויהי  הם  מריקים  <BR>שקיהם  והנה־איש<BR>צרור־כספו  בשקו<BR>ויראו  את־צררות<BR>כספיהם  המה  ואביהם<BR>וייראו׃
ויאמר  אלהם  יעקב  <BR>אביהם  אתי  שכלתם<BR>יוסף  איננו  ושמעון<BR>איננו  ואת־  בנימן<BR>תקחו  עלי  היו<BR>כלנה׃
ויאמר  ראובן  <BR>אל־אביו  לאמר<BR>את־שני  בני  תמית<BR>אם־לא  אביאנו  אליך<BR>תנה  אתו  על־ידי<BR>ואני  אשיבנו  אליך׃
ויאמר  לא־ירד  בני  <BR>עמכם  כי־אחיו  מת<BR>והוא  לבדו  נשאר<BR>וקראהו  אסון  בדרך<BR>אשר  תלכו־בה<BR>והורדתם  את־שיבתי<BR>ביגון  שאולה׃
