ואברהם  זקן  בא  <BR>בימים  ויהוה  ברך<BR>את־אברהם  בכל׃
ויאמר  אברהם  <BR>אל־עבדו  זקן  ביתו<BR>המשל  בכל־אשר־לו<BR>שים־נא  ידך  תחת<BR>ירכי׃
ואשביעך  ביהוה  <BR>אלהי  השמים  ואלהי<BR>הארץ  אשר  לא־תקח<BR>אשה  לבני  מבנות<BR>הכנעני  אשר  אנכי<BR>יושב  בקרבו׃
כי  אל־ארצי  <BR>ואל־מולדתי  תלך<BR>ולקחת  אשה  לבני<BR>ליצחק׃
ויאמר  אליו  העבד  <BR>אולי  לא־תאבה  האשה<BR>ללכת  אחרי  אל־הארץ<BR>הזאת  ההשב  אשיב<BR>את־בנך  אל־הארץ<BR>אשר־יצאת  משם׃
ויאמר  אליו  אברהם  <BR>השמר  לך  פן־תשיב<BR>את־בני  שמה׃
יהוה  אלהי  השמים  <BR>אשר  לקחני  מבית<BR>אבי  ומארץ  מולדתי<BR>ואשר  דבר־לי  ואשר<BR>נשבע־לי  לאמר<BR>לזרעך  אתן  את־הארץ<BR>הזאת  הוא  ישלח<BR>מלאכו  לפניך  ולקחת<BR>אשה  לבני  משם׃
ואם־לא  תאבה  האשה  <BR>ללכת  אחריך  ונקית<BR>משבעתי  זאת  רק<BR>את־בני  לא  תשב<BR>שמה׃
וישם  העבד  את־ידו  <BR>תחת  ירך  אברהם<BR>אדניו  וישבע  לו<BR>על־הדבר  הזה׃
ויקח  העבד  עשרה  <BR>גמלים  מגמלי  אדניו<BR>וילך  וכל־טוב<BR>אדניו  בידו  ויקם<BR>וילך  אל־ארם  נהרים<BR>אל־עיר  נחור׃
ויברך  הגמלים  מחוץ  <BR>לעיר  אל־באר  המים<BR>לעת  ערב  לעת  צאת<BR>השאבת׃
ויאמר  יהוה  אלהי  <BR>אדני  אברהם<BR>הקרה־נא  לפני  היום<BR>ועשה־חסד  עם  אדני<BR>אברהם׃
הנה  אנכי  נצב  <BR>על־עין  המים  ובנות<BR>אנשי  העיר  יצאת<BR>לשאב  מים׃
והיה  הנער  אשר  אמר  <BR>אליה  הטי־נא  כדך<BR>ואשתה  ואמרה  שתה<BR>וגם־גמליך  אשקה<BR>אתה  הכחת  לעבדך<BR>ליצחק  ובה  אדע<BR>כי־עשית  חסד<BR>עם־אדני׃
ויהי־הוא  טרם  כלה  <BR>לדבר  והנה  רבקה<BR>יצאת  אשר  ילדה<BR>לבתואל  בן־מלכה<BR>אשת  נחור  אחי<BR>אברהם  וכדה<BR>על־שכמה׃
והנער  טבת  מראה  <BR>מאד  בתולה  ואיש  לא<BR>ידעה  ותרד  העינה<BR>ותמלא  כדה  ותעל׃
וירץ  העבד  לקראתה  <BR>ויאמר  הגמיאיני  נא<BR>מעט־מים  מכדך׃
ותאמר  שתה  אדני  <BR>ותמהר  ותרד  כדה<BR>על־ידה  ותשקהו׃
ותכל  להשקתו  ותאמר  <BR>גם  לגמליך  אשאב  עד<BR>אם־כלו  לשתת׃
ותמהר  ותער  כדה  <BR>אל־השקת  ותרץ  עוד<BR>אל־הבאר  לשאב<BR>ותשאב  לכל־  גמליו׃
והאיש  משתאה  לה  <BR>מחריש  לדעת  ההצליח<BR>יהוה  דרכו  אם־לא׃
ויהי  כאשר  כלו  <BR>הגמלים  לשתות  ויקח<BR>האיש  נזם  זהב  בקע<BR>משקלו  ושני  צמידים<BR>על־ידיה  עשרה  זהב<BR>משקלם׃
ויאמר  בת־מי  את  <BR>הגידי  נא  לי  היש<BR>בית־אביך  מקום  לנו<BR>ללין׃
ותאמר  אליו  <BR>בת־בתואל  אנכי<BR>בן־מלכה  אשר  ילדה<BR>לנחור׃
ותאמר  אליו  גם־תבן  <BR>גם־מספוא  רב  עמנו<BR>גם־מקום  ללון׃
ויקד  האיש  וישתחו  <BR>ליהוה׃
ויאמר  ברוך  יהוה  <BR>אלהי  אדני  אברהם<BR>אשר  לא־עזב  חסדו<BR>ואמתו  מעם  אדני<BR>אנכי  בדרך  נחני<BR>יהוה  בית  אחי<BR>אדני׃
ותרץ  הנער  ותגד  <BR>לבית  אמה  כדברים<BR>האלה׃
ולרבקה  אח  ושמו  <BR>לבן  וירץ  לבן<BR>אל־האיש  החוצה<BR>אל־העין׃
ויהי  כראת  את־הנזם  <BR>ואת־הצמדים  על־ידי<BR>אחתו  וכשמעו<BR>את־דברי  רבקה  אחתו<BR>לאמר  כה־דבר  אלי<BR>האיש  ויבא  אל־האיש<BR>והנה  עמד<BR>על־הגמלים  על־<BR>העין׃
ויאמר  בוא  ברוך  <BR>יהוה  למה  תעמד<BR>בחוץ  ואנכי  פניתי<BR>הבית  ומקום<BR>לגמלים׃
ויבא  האיש  הביתה  <BR>ויפתח  הגמלים  ויתן<BR>תבן  ומספוא  לגמלים<BR>ומים  לרחץ  רגליו<BR>ורגלי  האנשים  אשר<BR>אתו׃
ויישם  לפניו  לאכל  <BR>ויאמר  לא  אכל  עד<BR>אם־דברתי  דברי<BR>ויאמר  דבר׃
ויאמר  עבד  אברהם  <BR>אנכי׃
ויהוה  ברך  את־אדני  <BR>מאד  ויגדל  ויתן־לו<BR>צאן  ובקר  וכסף<BR>וזהב  ועבדם  ושפחת<BR>וגמלים  וחמרים׃
ותלד  שרה  אשת  אדני  <BR>בן  לאדני  אחרי<BR>זקנתה  ויתן־לו<BR>את־כל־אשר־לו׃
וישבעני  אדני  לאמר  <BR>לא־תקח  אשה  לבני<BR>מבנות  הכנעני  אשר<BR>אנכי  ישב  בארצו׃
אם־לא  אל־בית־אבי  <BR>תלך  ואל־משפחתי<BR>ולקחת  אשה  לבני׃
ואמר  אל־אדני  אלי  <BR>לא־תלך  האשה  אחרי׃
ויאמר  אלי  יהוה  <BR>אשר־התהלכתי  לפניו<BR>ישלח  מלאכו  אתך<BR>והצליח  דרכך  ולקחת<BR>אשה  לבני  ממשפחתי<BR>ומבית  אבי׃
אז  תנקה  מאלתי  כי  <BR>תבוא  אל־משפחתי<BR>ואם־לא  יתנו  לך<BR>והיית  נקי  מאלתי׃
ואבא  היום  אל־העין  <BR>ואמר  יהוה  אלהי<BR>אדני  אברהם<BR>אם־ישך־נא  מצליח<BR>דרכי  אשר  אנכי  הלך<BR>עליה׃
הנה  אנכי  נצב  <BR>על־עין  המים  והיה<BR>העלמה  היצאת  לשאב<BR>ואמרתי  אליה<BR>השקיני־נא  מעט־מים<BR>מכדך׃
ואמרה  אלי  גם־אתה  <BR>שתה  וגם  לגמליך<BR>אשאב  הוא  האשה<BR>אשר־הכיח  יהוה<BR>לבן־אדני׃
אני  טרם  אכלה  לדבר  <BR>אל־לבי  והנה  רבקה<BR>יצאת  וכדה  על־שכמה<BR>ותרד  העינה  ותשאב<BR>ואמר  אליה  השקיני<BR>נא׃
ותמהר  ותורד  כדה  <BR>מעליה  ותאמר  שתה<BR>וגם־גמליך  אשקה<BR>ואשת  וגם  הגמלים<BR>השקתה׃
ואשאל  אתה  ואמר  <BR>בת־מי  את  ותאמר<BR>בת־בתואל  בן־נחור<BR>אשר  ילדה־לו  מלכה<BR>ואשם  הנזם  על־אפה<BR>והצמידים  על־ידיה׃
ואקד  ואשתחוה  <BR>ליהוה  ואברך<BR>את־יהוה  אלהי  אדני<BR>אברהם  אשר  הנחני<BR>בדרך  אמת  לקחת<BR>את־בת־אחי  אדני<BR>לבנו׃
ועתה  אם־ישכם  עשים  <BR>חסד  ואמת  את־אדני<BR>הגידו  לי  ואם־לא<BR>הגידו  לי  ואפנה<BR>על־ימין  או<BR>על־שמאל׃
ויען  לבן  ובתואל  <BR>ויאמרו  מיהוה  יצא<BR>הדבר  לא  נוכל  דבר<BR>אליך  רע  או־  טוב׃
הנה־רבקה  לפניך  קח  <BR>ולך  ותהי  אשה<BR>לבן־אדניך  כאשר<BR>דבר  יהוה׃
ויהי  כאשר  שמע  עבד  <BR>אברהם  את־דבריהם<BR>וישתחו  ארצה<BR>ליהוה׃
ויוצא  העבד  <BR>כלי־כסף  וכלי  זהב<BR>ובגדים  ויתן  לרבקה<BR>ומגדנת  נתן  לאחיה<BR>ולאמה׃
ויאכלו  וישתו  הוא  <BR>והאנשים  אשר־עמו<BR>וילינו  ויקומו<BR>בבקר  ויאמר  שלחני<BR>לאדני׃
ויאמר  אחיה  ואמה  <BR>תשב  הנער  אתנו<BR>ימים  או  עשור  אחר<BR>תלך׃
ויאמר  אלהם  <BR>אל־תאחרו  אתי<BR>ויהוה  הצליח  דרכי<BR>שלחוני  ואלכה<BR>לאדני׃
ויאמרו  נקרא  לנער  <BR>ונשאלה  את־פיה׃
ויקראו  לרבקה  <BR>ויאמרו  אליה  התלכי<BR>עם־האיש  הזה  ותאמר<BR>אלך׃
וישלחו  את־רבקה  <BR>אחתם  ואת־מנקתה<BR>ואת־עבד  אברהם<BR>ואת־אנשיו׃
ויברכו  את־רבקה  <BR>ויאמרו  לה  אחתנו<BR>את  היי  לאלפי  רבבה<BR>ויירש  זרעך  את  שער<BR>שנאיו׃
ותקם  רבקה  ונערתיה  <BR>ותרכבנה  על־הגמלים<BR>ותלכנה  אחרי  האיש<BR>ויקח  העבד  את־רבקה<BR>וילך׃
ויצחק  בא  מבוא  באר  <BR>לחי  ראי  והוא  יושב<BR>בארץ  הנגב׃
ויצא  יצחק  לשוח  <BR>בשדה  לפנות  ערב<BR>וישא  עיניו  וירא<BR>והנה  גמלים  באים׃
ותשא  רבקה  <BR>את־עיניה  ותרא<BR>את־יצחק  ותפל  מעל<BR>הגמל׃
ותאמר  אל־העבד  <BR>מי־האיש  הלזה  ההלך<BR>בשדה  לקראתנו<BR>ויאמר  העבד  הוא<BR>אדני  ותקח  הצעיף<BR>ותתכס׃
ויספר  העבד  ליצחק  <BR>את  כל־הדברים  אשר<BR>עשה׃
ויבאה  יצחק  האהלה  <BR>שרה  אמו  ויקח<BR>את־רבקה  ותהי־לו<BR>לאשה  ויאהבה  וינחם<BR>יצחק  אחרי  אמו׃
