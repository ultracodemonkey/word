ויהי  כל־הארץ  שפה  <BR>אחת  ודברים  אחדים׃
ויהי  בנסעם  מקדם  <BR>וימצאו  בקעה  בארץ<BR>שנער  וישבו  שם׃
ויאמרו  איש  <BR>אל־רעהו  הבה  נלבנה<BR>לבנים  ונשרפה<BR>לשרפה  ותהי  להם<BR>הלבנה  לאבן  והחמר<BR>היה  להם  לחמר׃
ויאמרו  הבה  <BR>נבנה־לנו  עיר<BR>ומגדל  וראשו  בשמים<BR>ונעשה־לנו  שם  פן־<BR>נפוץ  על־פני<BR>כל־הארץ׃
וירד  יהוה  לראת  <BR>את־העיר  ואת־המגדל<BR>אשר  בנו  בני  האדם׃
ויאמר  יהוה  הן  עם  <BR>אחד  ושפה  אחת  לכלם<BR>וזה  החלם  לעשות<BR>ועתה  לא־  יבצר  מהם<BR>כל  אשר  יזמו<BR>לעשות׃
הבה  נרדה  ונבלה  שם  <BR>שפתם  אשר  לא  ישמעו<BR>איש  שפת  רעהו׃
ויפץ  יהוה  אתם  משם  <BR>על־פני  כל־הארץ<BR>ויחדלו  לבנת  העיר׃
על־כן  קרא  שמה  בבל  <BR>כי־שם  בלל  יהוה<BR>שפת  כל־הארץ  ומשם<BR>הפיצם  יהוה  על־פני<BR>כל־הארץ׃
אלה  תולדת  שם  שם  <BR>בן־מאת  שנה  ויולד<BR>את־ארפכשד  שנתים<BR>אחר  המבול׃
ויחי־שם  אחרי  <BR>הולידו  את־ארפכשד<BR>חמש  מאות  שנה<BR>ויולד  בנים  ובנות׃
וארפכשד  חי  חמש  <BR>ושלשים  שנה  ויולד<BR>את־שלח׃
ויחי  ארפכשד  אחרי  <BR>הולידו  את־שלח  שלש<BR>שנים  וארבע  מאות<BR>שנה  ויולד  בנים<BR>ובנות׃
ושלח  חי  שלשים  שנה  <BR>ויולד  את־עבר׃
ויחי־שלח  אחרי  <BR>הולידו  את־עבר  שלש<BR>שנים  וארבע  מאות<BR>שנה  ויולד  בנים<BR>ובנות׃
ויחי־עבר  ארבע  <BR>ושלשים  שנה  ויולד<BR>את־פלג׃
ויחי־עבר  אחרי  <BR>הולידו  את־פלג<BR>שלשים  שנה  וארבע<BR>מאות  שנה  ויולד<BR>בנים  ובנות׃
ויחי־פלג  שלשים  <BR>שנה  ויולד  את־רעו׃
ויחי־פלג  אחרי  <BR>הולידו  את־רעו  תשע<BR>שנים  ומאתים  שנה<BR>ויולד  בנים  ובנות׃
ויחי  רעו  שתים  <BR>ושלשים  שנה  ויולד<BR>את־שרוג׃
ויחי  רעו  אחרי  <BR>הולידו  את־שרוג<BR>שבע  שנים  ומאתים<BR>שנה  ויולד  בנים<BR>ובנות׃
ויחי  שרוג  שלשים  <BR>שנה  ויולד<BR>את־נחור׃
ויחי  שרוג  אחרי  <BR>הולידו  את־נחור<BR>מאתים  שנה  ויולד<BR>בנים  ובנות׃
ויחי  נחור  תשע  <BR>ועשרים  שנה  ויולד<BR>את־תרח׃
ויחי  נחור  אחרי  <BR>הולידו  את־תרח<BR>תשע־עשרה  שנה  ומאת<BR>שנה  ויולד  בנים<BR>ובנות׃
ויחי־תרח  שבעים  <BR>שנה  ויולד  את־אברם<BR>את־נחור  ואת־הרן׃
ואלה  תולדת  תרח  <BR>תרח  הוליד  את־אברם<BR>את־נחור  ואת־הרן<BR>והרן  הוליד<BR>את־לוט׃
וימת  הרן  על־פני  <BR>תרח  אביו  בארץ<BR>מולדתו  באור<BR>כשדים׃
ויקח  אברם  ונחור  <BR>להם  נשים  שם<BR>אשת־אברם  שרי  ושם<BR>אשת־נחור  מלכה<BR>בת־הרן  אבי־מלכה<BR>ואבי  יסכה׃
ותהי  שרי  עקרה  אין  <BR>לה  ולד׃
ויקח  תרח  את־אברם  <BR>בנו  ואת־לוט<BR>בן־הרן  בן־בנו  ואת<BR>שרי  כלתו  אשת  אברם<BR>בנו  ויצאו  אתם<BR>מאור  כשדים  ללכת<BR>ארצה  כנען  ויבאו<BR>עד־חרן  וישבו  שם׃
ויהיו  ימי־תרח  חמש  <BR>שנים  ומאתים  שנה<BR>וימת  תרח  בחרן׃
