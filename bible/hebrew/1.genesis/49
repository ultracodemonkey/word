ויקרא  יעקב  <BR>אל־בניו  ויאמר<BR>האספו  ואגידה  לכם<BR>את  אשר־יקרא  אתכם<BR>באחרית  הימים׃
הקבצו  ושמעו  בני  <BR>יעקב  ושמעו<BR>אל־ישראל  אביכם׃
ראובן  בכרי  אתה  <BR>כחי  וראשית  אוני<BR>יתר  שאת  ויתר  עז׃
פחז  כמים  אל־תותר  <BR>כי  עלית  משכבי<BR>אביך  אז  חללת<BR>יצועי  עלה׃
שמעון  ולוי  אחים  <BR>כלי  חמס  מכרתיהם׃
בסדם  אל־תבא  נפשי  <BR>בקהלם  אל־תחד  כבדי<BR>כי  באפם  הרגו  איש<BR>וברצנם  עקרו־שור׃
ארור  אפם  כי  עז  <BR>ועברתם  כי  קשתה<BR>אחלקם  ביעקב<BR>ואפיצם  בישראל׃
יהודה  אתה  יודוך  <BR>אחיך  ידך  בערף<BR>איביך  ישתחוו  לך<BR>בני  אביך׃
גור  אריה  יהודה  <BR>מטרף  בני  עלית  כרע<BR>רבץ  כאריה  וכלביא<BR>מי  יקימנו׃
לא־יסור  שבט  <BR>מיהודה  ומחקק  מבין<BR>רגליו  עד  כי־יבא<BR>שילה  ולו  יקהת<BR>עמים׃
אסרי  לגפן  עירה  <BR>ולשרקה  בני  אתנו<BR>כבס  ביין  לבשו<BR>ובדם־ענבים  סותה׃
חכלילי  עינים  מיין  <BR>ולבן־שנים  מחלב׃
זבולן  לחוף  ימים  <BR>ישכן  והוא  לחוף<BR>אנית  וירכתו<BR>על־צידן׃
יששכר  חמר  גרם  רבץ  <BR>בין  המשפתים׃
וירא  מנחה  כי  טוב  <BR>ואת־הארץ  כי  נעמה<BR>ויט  שכמו  לסבל<BR>ויהי  למס־  עבד׃
דן  ידין  עמו  כאחד  <BR>שבטי  ישראל׃
יהי־דן  נחש  <BR>עלי־דרך  שפיפן<BR>עלי־ארח  הנשך<BR>עקבי־סוס  ויפל<BR>רכבו  אחור׃
לישועתך  קויתי  <BR>יהוה׃
גד  גדוד  יגודנו  <BR>והוא  יגד  עקב׃
מאשר  שמנה  לחמו  <BR>והוא  יתן<BR>מעדני־מלך׃
נפתלי  אילה  שלחה  <BR>הנתן  אמרי־שפר׃
בן  פרת  יוסף  בן  <BR>פרת  עלי־עין  בנות<BR>צעדה  עלי־שור׃
וימררהו  ורבו  <BR>וישטמהו  בעלי<BR>חצים׃
ותשב  באיתן  קשתו  <BR>ויפזו  זרעי  ידיו<BR>מידי  אביר  יעקב<BR>משם  רעה  אבן<BR>ישראל׃
מאל  אביך  ויעזרך  <BR>ואת  שדי  ויברכך<BR>ברכת  שמים  מעל<BR>ברכת  תהום  רבצת<BR>תחת  ברכת  שדים<BR>ורחם׃
ברכת  אביך  גברו  <BR>על־ברכת  הורי<BR>עד־תאות  גבעת  עולם<BR>תהיין  לראש  יוסף<BR>ולקדקד  נזיר  אחיו׃
בנימין  זאב  יטרף  <BR>בבקר  יאכל  עד<BR>ולערב  יחלק  שלל׃
כל־אלה  שבטי  ישראל  <BR>שנים  עשר  וזאת<BR>אשר־דבר  להם  אביהם<BR>ויברך  אותם  איש<BR>אשר  כברכתו  ברך<BR>אתם׃
ויצו  אותם  ויאמר  <BR>אלהם  אני  נאסף<BR>אל־עמי  קברו  אתי<BR>אל־אבתי  אל־  המערה<BR>אשר  בשדה  עפרון<BR>החתי׃
במערה  אשר  בשדה  <BR>המכפלה  אשר<BR>על־פני־ממרא  בארץ<BR>כנען  אשר  קנה<BR>אברהם  את־השדה  מאת<BR>עפרן  החתי<BR>לאחזת־קבר׃
שמה  קברו  את־אברהם  <BR>ואת  שרה  אשתו  שמה<BR>קברו  את־יצחק  ואת<BR>רבקה  אשתו  ושמה<BR>קברתי  את־לאה׃
מקנה  השדה  והמערה  <BR>אשר־בו  מאת<BR>בני־חת׃
ויכל  יעקב  לצות  <BR>את־בניו  ויאסף<BR>רגליו  אל־המטה<BR>ויגוע  ויאסף  אל־<BR>עמיו׃
