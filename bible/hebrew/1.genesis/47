ויבא  יוסף  ויגד  <BR>לפרעה  ויאמר  אבי<BR>ואחי  וצאנם  ובקרם<BR>וכל־אשר  להם  באו<BR>מארץ  כנען  והנם<BR>בארץ  גשן׃
ומקצה  אחיו  לקח  <BR>חמשה  אנשים  ויצגם<BR>לפני  פרעה׃
ויאמר  פרעה  <BR>אל־אחיו  מה־מעשיכם<BR>ויאמרו  אל־פרעה<BR>רעה  צאן  עבדיך  גם־<BR>אנחנו  גם־אבותינו׃
ויאמרו  אל־פרעה  <BR>לגור  בארץ  באנו<BR>כי־אין  מרעה  לצאן<BR>אשר  לעבדיך  כי־<BR>כבד  הרעב  בארץ<BR>כנען  ועתה  ישבו־נא<BR>עבדיך  בארץ  גשן׃
ויאמר  פרעה  <BR>אל־יוסף  לאמר  אביך<BR>ואחיך  באו  אליך׃
ארץ  מצרים  לפניך  <BR>הוא  במיטב  הארץ<BR>הושב  את־אביך<BR>ואת־אחיך  ישבו<BR>בארץ  גשן  ואם־ידעת<BR>ויש־בם  אנשי־חיל<BR>ושמתם  שרי  מקנה<BR>על־אשר־לי׃
ויבא  יוסף  את־יעקב  <BR>אביו  ויעמדהו  לפני<BR>פרעה  ויברך  יעקב<BR>את־פרעה׃
ויאמר  פרעה  <BR>אל־יעקב  כמה  ימי<BR>שני  חייך׃
ויאמר  יעקב  <BR>אל־פרעה  ימי  שני<BR>מגורי  שלשים  ומאת<BR>שנה  מעט  ורעים  היו<BR>ימי  שני  חיי  ולא<BR>השיגו  את־ימי  שני<BR>חיי  אבתי  בימי<BR>מגוריהם׃
ויברך  יעקב  <BR>את־פרעה  ויצא<BR>מלפני  פרעה׃
ויושב  יוסף  <BR>את־אביו  ואת־אחיו<BR>ויתן  להם  אחזה<BR>בארץ  מצרים  במיטב<BR>הארץ  בארץ  רעמסס<BR>כאשר  צוה  פרעה׃
ויכלכל  יוסף  <BR>את־אביו  ואת־אחיו<BR>ואת  כל־בית  אביו<BR>לחם  לפי  הטף׃
ולחם  אין  בכל־הארץ  <BR>כי־כבד  הרעב  מאד<BR>ותלה  ארץ  מצרים<BR>וארץ  כנען  מפני<BR>הרעב׃
וילקט  יוסף  <BR>את־כל־הכסף  הנמצא<BR>בארץ־מצרים  ובארץ<BR>כנען  בשבר  אשר־  הם<BR>שברים  ויבא  יוסף<BR>את־הכסף  ביתה<BR>פרעה׃
ויתם  הכסף  מארץ  <BR>מצרים  ומארץ  כנען<BR>ויבאו  כל־מצרים<BR>אל־יוסף  לאמר<BR>הבה־לנו  לחם  ולמה<BR>נמות  נגדך  כי  אפס<BR>כסף׃
ויאמר  יוסף  הבו  <BR>מקניכם  ואתנה  לכם<BR>במקניכם  אם־אפס<BR>כסף׃
ויביאו  את־מקניהם  <BR>אל־יוסף  ויתן  להם<BR>יוסף  לחם  בסוסים<BR>ובמקנה  הצאן<BR>ובמקנה  הבקר<BR>ובחמרים  וינהלם<BR>בלחם  בכל־מקנהם<BR>בשנה  ההוא׃
ותתם  השנה  ההוא  <BR>ויבאו  אליו  בשנה<BR>השנית  ויאמרו  לו<BR>לא־נכחד  מאדני  כי<BR>אם־תם  הכסף  ומקנה<BR>הבהמה  אל־אדני  לא<BR>נשאר  לפני  אדני<BR>בלתי  אם־  גויתנו<BR>ואדמתנו׃
למה  נמות  לעיניך  <BR>גם־אנחנו  גם<BR>אדמתנו  קנה־אתנו<BR>ואת־אדמתנו  בלחם<BR>ונהיה  אנחנו<BR>ואדמתנו  עבדים<BR>לפרעה  ותן־זרע<BR>ונחיה  ולא  נמות<BR>והאדמה  לא  תשם׃
ויקן  יוסף  <BR>את־כל־אדמת  מצרים<BR>לפרעה  כי־מכרו<BR>מצרים  איש  שדהו<BR>כי־  חזק  עלהם  הרעב<BR>ותהי  הארץ  לפרעה׃
ואת־העם  העביר  אתו  <BR>לערים  מקצה<BR>גבול־מצרים<BR>ועד־קצהו׃
רק  אדמת  הכהנים  לא  <BR>קנה  כי  חק  לכהנים<BR>מאת  פרעה  ואכלו<BR>את־חקם  אשר  נתן<BR>להם  פרעה  על־כן  לא<BR>מכרו  את־אדמתם׃
ויאמר  יוסף  אל־העם  <BR>הן  קניתי  אתכם<BR>היום  ואת־אדמתכם<BR>לפרעה  הא־לכם  זרע<BR>וזרעתם  את־האדמה׃
והיה  בתבואת  ונתתם  <BR>חמישית  לפרעה<BR>וארבע  הידת  יהיה<BR>לכם  לזרע  השדה<BR>ולאכלכם  ולאשר<BR>בבתיכם  ולאכל<BR>לטפכם׃
ויאמרו  החיתנו  <BR>נמצא־חן  בעיני<BR>אדני  והיינו  עבדים<BR>לפרעה׃
וישם  אתה  יוסף  לחק  <BR>עד־היום  הזה<BR>על־אדמת  מצרים<BR>לפרעה  לחמש  רק<BR>אדמת  הכהנים  לבדם<BR>לא  היתה  לפרעה׃
וישב  ישראל  בארץ  <BR>מצרים  בארץ  גשן<BR>ויאחזו  בה  ויפרו<BR>וירבו  מאד׃
ויחי  יעקב  בארץ  <BR>מצרים  שבע  עשרה<BR>שנה  ויהי  ימי־יעקב<BR>שני  חייו  שבע  שנים<BR>וארבעים  ומאת  שנה׃
ויקרבו  ימי־ישראל  <BR>למות  ויקרא  לבנו<BR>ליוסף  ויאמר  לו<BR>אם־נא  מצאתי  חן<BR>בעיניך  שים־נא  ידך<BR>תחת  ירכי  ועשית<BR>עמדי  חסד  ואמת<BR>אל־נא  תקברני<BR>במצרים׃
ושכבתי  עם־אבתי  <BR>ונשאתני  ממצרים<BR>וקברתני  בקברתם<BR>ויאמר  אנכי  אעשה<BR>כדברך׃
ויאמר  השבעה  לי  <BR>וישבע  לו  וישתחו<BR>ישראל  על־ראש<BR>המטה׃
