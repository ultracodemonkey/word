ויהוה  פקד  את־שרה  <BR>כאשר  אמר  ויעש<BR>יהוה  לשרה  כאשר<BR>דבר׃
ותהר  ותלד  שרה  <BR>לאברהם  בן  לזקניו<BR>למועד  אשר־דבר  אתו<BR>אלהים׃
ויקרא  אברהם  <BR>את־שם־בנו<BR>הנולד־לו<BR>אשר־ילדה־לו  שרה<BR>יצחק׃
וימל  אברהם  <BR>את־יצחק  בנו<BR>בן־שמנת  ימים  כאשר<BR>צוה  אתו  אלהים׃
ואברהם  בן־מאת  שנה  <BR>בהולד  לו  את  יצחק<BR>בנו׃
ותאמר  שרה  צחק  עשה  <BR>לי  אלהים  כל־השמע<BR>יצחק־לי׃
ותאמר  מי  מלל  <BR>לאברהם  היניקה<BR>בנים  שרה  כי־ילדתי<BR>בן  לזקניו׃
ויגדל  הילד  ויגמל  <BR>ויעש  אברהם  משתה<BR>גדול  ביום  הגמל<BR>את־יצחק׃
ותרא  שרה  <BR>את־בן־הגר  המצרית<BR>אשר־ילדה  לאברהם<BR>מצחק׃
ותאמר  לאברהם  גרש  <BR>האמה  הזאת  ואת־בנה<BR>כי  לא  יירש<BR>בן־האמה  הזאת<BR>עם־בני  עם־יצחק׃
וירע  הדבר  מאד  <BR>בעיני  אברהם  על<BR>אודת  בנו׃
ויאמר  אלהים  <BR>אל־אברהם  אל־ירע<BR>בעיניך  על־הנער<BR>ועל־אמתך  כל  אשר<BR>תאמר  אליך  שרה  שמע<BR>בקלה  כי  ביצחק<BR>יקרא  לך  זרע׃
וגם  את־בן־האמה  <BR>לגוי  אשימנו  כי<BR>זרעך  הוא׃
וישכם  אברהם  בבקר  <BR>ויקח־לחם  וחמת  מים<BR>ויתן  אל־הגר  שם<BR>על־שכמה  ואת־הילד<BR>וישלחה  ותלך  ותתע<BR>במדבר  באר  שבע׃
ויכלו  המים  <BR>מן־החמת  ותשלך<BR>את־הילד  תחת  אחד<BR>השיחם׃
ותלך  ותשב  לה  מנגד  <BR>הרחק  כמטחוי  קשת<BR>כי  אמרה  אל־אראה<BR>במות  הילד  ותשב<BR>מנגד  ותשא  את־קלה<BR>ותבך׃
וישמע  אלהים  <BR>את־קול  הנער  ויקרא<BR>מלאך  אלהים  אל־הגר<BR>מן־השמים  ויאמר  לה<BR>מה־לך  הגר<BR>אל־תיראי  כי־שמע<BR>אלהים  אל־קול  הנער<BR>באשר  הוא־  שם׃
קומי  שאי  את־הנער  <BR>והחזיקי  את־ידך  בו<BR>כי־לגוי  גדול<BR>אשימנו׃
ויפקח  אלהים  <BR>את־עיניה  ותרא  באר<BR>מים  ותלך  ותמלא<BR>את־החמת  מים  ותשק<BR>את־הנער׃
ויהי  אלהים  <BR>את־הנער  ויגדל<BR>וישב  במדבר  ויהי<BR>רבה  קשת׃
וישב  במדבר  פארן  <BR>ותקח־לו  אמו  אשה<BR>מארץ  מצרים׃
ויהי  בעת  ההוא  <BR>ויאמר  אבימלך<BR>ופיכל  שר־צבאו<BR>אל־אברהם  לאמר<BR>אלהים  עמך  בכל<BR>אשר־אתה  עשה׃
ועתה  השבעה  לי  <BR>באלהים  הנה<BR>אם־תשקר  לי  ולניני<BR>ולנכדי  כחסד  אשר־<BR>עשיתי  עמך  תעשה<BR>עמדי  ועם־הארץ<BR>אשר־גרתה  בה׃
ויאמר  אברהם  אנכי  <BR>אשבע׃
והוכח  אברהם  <BR>את־אבימלך  על־אדות<BR>באר  המים  אשר  גזלו<BR>עבדי  אבימלך׃
ויאמר  אבימלך  לא  <BR>ידעתי  מי  עשה<BR>את־הדבר  הזה<BR>וגם־אתה  לא־הגדת<BR>לי  וגם  אנכי  לא<BR>שמעתי  בלתי  היום׃
ויקח  אברהם  צאן  <BR>ובקר  ויתן  לאבימלך<BR>ויכרתו  שניהם<BR>ברית׃
ויצב  אברהם  את־שבע  <BR>כבשת  הצאן  לבדהן׃
ויאמר  אבימלך  <BR>אל־אברהם  מה  הנה<BR>שבע  כבשת  האלה  אשר<BR>הצבת  לבדנה׃
ויאמר  כי  את־שבע  <BR>כבשת  תקח  מידי<BR>בעבור  תהיה־לי<BR>לעדה  כי  חפרתי  את־<BR>הבאר  הזאת׃
על־כן  קרא  למקום  <BR>ההוא  באר  שבע  כי<BR>שם  נשבעו  שניהם׃
ויכרתו  ברית  בבאר  <BR>שבע  ויקם  אבימלך<BR>ופיכל  שר־צבאו<BR>וישבו  אל־ארץ<BR>פלשתים׃
ויטע  אשל  בבאר  שבע  <BR>ויקרא־שם  בשם  יהוה<BR>אל  עולם׃
ויגר  אברהם  בארץ  <BR>פלשתים  ימים  רבים׃
