זה  ספר  תולדת  אדם  <BR>ביום  ברא  אלהים<BR>אדם  בדמות  אלהים<BR>עשה  אתו׃
זכר  ונקבה  בראם  <BR>ויברך  אתם  ויקרא<BR>את־שמם  אדם  ביום<BR>הבראם׃
ויחי  אדם  שלשים  <BR>ומאת  שנה  ויולד<BR>בדמותו  כצלמו<BR>ויקרא  את־שמו  שת׃
ויהיו  ימי־אדם  <BR>אחרי  הולידו  את־שת<BR>שמנה  מאת  שנה<BR>ויולד  בנים  ובנות׃
ויהיו  כל־ימי  אדם  <BR>אשר־חי  תשע  מאות<BR>שנה  ושלשים  שנה<BR>וימת׃
ויחי־שת  חמש  שנים  <BR>ומאת  שנה  ויולד<BR>את־אנוש׃
ויחי־שת  אחרי  <BR>הולידו  את־אנוש<BR>שבע  שנים  ושמנה<BR>מאות  שנה  ויולד<BR>בנים  ובנות׃
ויהיו  כל־ימי־שת  <BR>שתים  עשרה  שנה<BR>ותשע  מאות  שנה<BR>וימת׃
ויחי  אנוש  תשעים  <BR>שנה  ויולד<BR>את־קינן׃
ויחי  אנוש  אחרי  <BR>הולידו  את־קינן<BR>חמש  עשרה  שנה<BR>ושמנה  מאות  שנה<BR>ויולד  בנים  ובנות׃
ויהיו  כל־ימי  אנוש  <BR>חמש  שנים  ותשע<BR>מאות  שנה  וימת׃
ויחי  קינן  שבעים  <BR>שנה  ויולד<BR>את־מהללאל׃
ויחי  קינן  אחרי  <BR>הולידו  את־מהללאל<BR>ארבעים  שנה  ושמנה<BR>מאות  שנה  ויולד<BR>בנים  ובנות׃
ויהיו  כל־ימי  קינן  <BR>עשר  שנים  ותשע<BR>מאות  שנה  וימת׃
ויחי  מהללאל  חמש  <BR>שנים  וששים  שנה<BR>ויולד  את־ירד׃
ויחי  מהללאל  אחרי  <BR>הולידו  את־ירד<BR>שלשים  שנה  ושמנה<BR>מאות  שנה  ויולד<BR>בנים  ובנות׃
ויהיו  כל־ימי  <BR>מהללאל  חמש  ותשעים<BR>שנה  ושמנה  מאות<BR>שנה  וימת׃
ויחי־ירד  שתים  <BR>וששים  שנה  ומאת<BR>שנה  ויולד<BR>את־חנוך׃
ויחי־ירד  אחרי  <BR>הולידו  את־חנוך<BR>שמנה  מאות  שנה<BR>ויולד  בנים  ובנות׃
ויהיו  כל־ימי־ירד  <BR>שתים  וששים  שנה<BR>ותשע  מאות  שנה<BR>וימת׃
ויחי  חנוך  חמש  <BR>וששים  שנה  ויולד<BR>את־מתושלח׃
ויתהלך  חנוך  <BR>את־האלהים  אחרי<BR>הולידו  את־מתושלח<BR>שלש  מאות  שנה<BR>ויולד  בנים  ובנות׃
ויהי  כל־ימי  חנוך  <BR>חמש  וששים  שנה<BR>ושלש  מאות  שנה׃
ויתהלך  חנוך  <BR>את־האלהים  ואיננו<BR>כי־לקח  אתו  אלהים׃
ויחי  מתושלח  שבע  <BR>ושמנים  שנה  ומאת<BR>שנה  ויולד  את־למך׃
ויחי  מתושלח  אחרי  <BR>הולידו  את־למך<BR>שתים  ושמונים  שנה<BR>ושבע  מאות  שנה<BR>ויולד  בנים  ובנות׃
ויהיו  כל־ימי  <BR>מתושלח  תשע  וששים<BR>שנה  ותשע  מאות  שנה<BR>וימת׃
ויחי־למך  שתים  <BR>ושמנים  שנה  ומאת<BR>שנה  ויולד  בן׃
ויקרא  את־שמו  נח  <BR>לאמר  זה  ינחמנו<BR>ממעשנו  ומעצבון<BR>ידינו  מן־האדמה<BR>אשר  אררה  יהוה׃
ויחי־למך  אחרי  <BR>הולידו  את־נח  חמש<BR>ותשעים  שנה  וחמש<BR>מאת  שנה  ויולד<BR>בנים  ובנות׃
ויהי  כל־ימי־למך  <BR>שבע  ושבעים  שנה<BR>ושבע  מאות  שנה<BR>וימת׃
ויהי־נח  בן־חמש  <BR>מאות  שנה  ויולד  נח<BR>את־שם  את־חם<BR>ואת־יפת׃
