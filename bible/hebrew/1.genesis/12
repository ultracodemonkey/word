ויאמר  יהוה  <BR>אל־אברם  לך־לך<BR>מארצך  וממולדתך<BR>ומבית  אביך<BR>אל־הארץ  אשר  אראך׃
ואעשך  לגוי  גדול  <BR>ואברכך  ואגדלה  שמך<BR>והיה  ברכה׃
ואברכה  מברכיך  <BR>ומקללך  אאר  ונברכו<BR>בך  כל  משפחת<BR>האדמה׃
וילך  אברם  כאשר  <BR>דבר  אליו  יהוה<BR>וילך  אתו  לוט<BR>ואברם  בן־חמש  שנים<BR>ושבעים  שנה  בצאתו<BR>מחרן׃
ויקח  אברם  את־שרי  <BR>אשתו  ואת־לוט<BR>בן־אחיו<BR>ואת־כל־רכושם  אשר<BR>רכשו  ואת־הנפש<BR>אשר־עשו  בחרן<BR>ויצאו  ללכת  ארצה<BR>כנען  ויבאו  ארצה<BR>כנען׃
ויעבר  אברם  בארץ  <BR>עד  מקום  שכם  עד<BR>אלון  מורה  והכנעני<BR>אז  בארץ׃
וירא  יהוה  אל־אברם  <BR>ויאמר  לזרעך  אתן<BR>את־הארץ  הזאת  ויבן<BR>שם  מזבח  ליהוה<BR>הנראה  אליו׃
ויעתק  משם  ההרה  <BR>מקדם  לבית־אל  ויט<BR>אהלה  בית־אל  מים<BR>והעי  מקדם  ויבן־שם<BR>מזבח  ליהוה  ויקרא<BR>בשם  יהוה׃
ויסע  אברם  הלוך  <BR>ונסוע  הנגבה׃
ויהי  רעב  בארץ  <BR>וירד  אברם  מצרימה<BR>לגור  שם  כי־כבד<BR>הרעב  בארץ׃
ויהי  כאשר  הקריב  <BR>לבוא  מצרימה  ויאמר<BR>אל־שרי  אשתו<BR>הנה־נא  ידעתי  כי<BR>אשה  יפת־מראה  את׃
והיה  כי־יראו  אתך  <BR>המצרים  ואמרו  אשתו<BR>זאת  והרגו  אתי<BR>ואתך  יחיו׃
אמרי־נא  אחתי  את  <BR>למען  ייטב־לי<BR>בעבורך  וחיתה  נפשי<BR>בגללך׃
ויהי  כבוא  אברם  <BR>מצרימה  ויראו<BR>המצרים  את־האשה<BR>כי־יפה  הוא  מאד׃
ויראו  אתה  שרי  <BR>פרעה  ויהללו  אתה<BR>אל־פרעה  ותקח  האשה<BR>בית  פרעה׃
ולאברם  היטיב  <BR>בעבורה  ויהי־לו<BR>צאן־ובקר  וחמרים<BR>ועבדים  ושפחת<BR>ואתנת  וגמלים׃
וינגע  יהוה  <BR>את־פרעה  נגעים<BR>גדלים  ואת־ביתו<BR>על־דבר  שרי  אשת<BR>אברם׃
ויקרא  פרעה  לאברם  <BR>ויאמר  מה־זאת  עשית<BR>לי  למה  לא־הגדת  לי<BR>כי  אשתך  הוא׃
למה  אמרת  אחתי  הוא  <BR>ואקח  אתה  לי  לאשה<BR>ועתה  הנה  אשתך  קח<BR>ולך׃
ויצו  עליו  פרעה  <BR>אנשים  וישלחו  אתו<BR>ואת־אשתו<BR>ואת־כל־אשר־לו׃
