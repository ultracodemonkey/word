וישא  יעקב  רגליו  <BR>וילך  ארצה<BR>בני־קדם׃
וירא  והנה  באר  <BR>בשדה  והנה־שם  שלשה<BR>עדרי־צאן  רבצים<BR>עליה  כי  מן־  הבאר<BR>ההוא  ישקו  העדרים<BR>והאבן  גדלה  על־פי<BR>הבאר׃
ונאספו־שמה  <BR>כל־העדרים  וגללו<BR>את־האבן  מעל  פי<BR>הבאר  והשקו<BR>את־הצאן  והשיבו<BR>את־האבן  על־פי<BR>הבאר  למקמה׃
ויאמר  להם  יעקב  <BR>אחי  מאין  אתם<BR>ויאמרו  מחרן<BR>אנחנו׃
ויאמר  להם  הידעתם  <BR>את־לבן  בן־נחור<BR>ויאמרו  ידענו׃
ויאמר  להם  השלום  <BR>לו  ויאמרו  שלום<BR>והנה  רחל  בתו  באה<BR>עם־הצאן׃
ויאמר  הן  עוד  היום  <BR>גדול  לא־עת  האסף<BR>המקנה  השקו  הצאן<BR>ולכו  רעו׃
ויאמרו  לא  נוכל  עד  <BR>אשר  יאספו<BR>כל־העדרים  וגללו<BR>את־האבן  מעל  פי<BR>הבאר  והשקינו<BR>הצאן׃
עודנו  מדבר  עמם  <BR>ורחל  באה  עם־הצאן<BR>אשר  לאביה  כי  רעה<BR>הוא׃
ויהי  כאשר  ראה  <BR>יעקב  את־רחל<BR>בת־לבן  אחי  אמו<BR>ואת־צאן  לבן  אחי<BR>אמו  ויגש  יעקב<BR>ויגל  את־האבן  מעל<BR>פי  הבאר  וישק<BR>את־צאן  לבן  אחי<BR>אמו׃
וישק  יעקב  לרחל  <BR>וישא  את־קלו  ויבך׃
ויגד  יעקב  לרחל  כי  <BR>אחי  אביה  הוא  וכי<BR>בן־רבקה  הוא  ותרץ<BR>ותגד  לאביה׃
ויהי  כשמע  לבן  <BR>את־שמע  יעקב<BR>בן־אחתו  וירץ<BR>לקראתו  ויחבק־לו<BR>וינשק־  לו  ויביאהו<BR>אל־ביתו  ויספר<BR>ללבן  את  כל־הדברים<BR>האלה׃
ויאמר  לו  לבן  אך  <BR>עצמי  ובשרי  אתה<BR>וישב  עמו  חדש<BR>ימים׃
ויאמר  לבן  ליעקב  <BR>הכי־אחי  אתה<BR>ועבדתני  חנם  הגידה<BR>לי  מה־משכרתך׃
וללבן  שתי  בנות  שם  <BR>הגדלה  לאה  ושם<BR>הקטנה  רחל׃
ועיני  לאה  רכות  <BR>ורחל  היתה  יפת־תאר<BR>ויפת  מראה׃
ויאהב  יעקב  את־רחל  <BR>ויאמר  אעבדך  שבע<BR>שנים  ברחל  בתך<BR>הקטנה׃
ויאמר  לבן  טוב  תתי  <BR>אתה  לך  מתתי  אתה<BR>לאיש  אחר  שבה<BR>עמדי׃
ויעבד  יעקב  ברחל  <BR>שבע  שנים  ויהיו<BR>בעיניו  כימים<BR>אחדים  באהבתו  אתה׃
ויאמר  יעקב  אל־לבן  <BR>הבה  את־אשתי  כי<BR>מלאו  ימי  ואבואה<BR>אליה׃
ויאסף  לבן  <BR>את־כל־אנשי  המקום<BR>ויעש  משתה׃
ויהי  בערב  ויקח  <BR>את־לאה  בתו  ויבא<BR>אתה  אליו  ויבא<BR>אליה׃
ויתן  לבן  לה  <BR>את־זלפה  שפחתו<BR>ללאה  בתו  שפחה׃
ויהי  בבקר  <BR>והנה־הוא  לאה<BR>ויאמר  אל־לבן<BR>מה־זאת  עשית  לי<BR>הלא  ברחל  עבדתי<BR>עמך  ולמה  רמיתני׃
ויאמר  לבן  לא־יעשה  <BR>כן  במקומנו  לתת<BR>הצעירה  לפני<BR>הבכירה׃
מלא  שבע  זאת  ונתנה  <BR>לך  גם־את־זאת<BR>בעבדה  אשר  תעבד<BR>עמדי  עוד  שבע־<BR>שנים  אחרות׃
ויעש  יעקב  כן  <BR>וימלא  שבע  זאת<BR>ויתן־לו  את־רחל<BR>בתו  לו  לאשה׃
ויתן  לבן  לרחל  בתו  <BR>את־בלהה  שפחתו  לה<BR>לשפחה׃
ויבא  גם  אל־רחל  <BR>ויאהב  גם־את־רחל<BR>מלאה  ויעבד  עמו<BR>עוד  שבע־שנים<BR>אחרות׃
וירא  יהוה  <BR>כי־שנואה  לאה<BR>ויפתח  את־רחמה<BR>ורחל  עקרה׃
ותהר  לאה  ותלד  בן  <BR>ותקרא  שמו  ראובן<BR>כי  אמרה  כי־ראה<BR>יהוה  בעניי  כי  עתה<BR>יאהבני  אישי׃
ותהר  עוד  ותלד  בן  <BR>ותאמר  כי־שמע  יהוה<BR>כי־שנואה  אנכי<BR>ויתן־לי  גם־  את־זה<BR>ותקרא  שמו  שמעון׃
ותהר  עוד  ותלד  בן  <BR>ותאמר  עתה  הפעם<BR>ילוה  אישי  אלי<BR>כי־ילדתי  לו  שלשה<BR>בנים  על־כן<BR>קרא־שמו  לוי׃
ותהר  עוד  ותלד  בן  <BR>ותאמר  הפעם  אודה<BR>את־יהוה  על־כן<BR>קראה  שמו  יהודה<BR>ותעמד  מלדת׃
