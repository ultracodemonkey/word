ותצא  דינה  בת־לאה  <BR>אשר  ילדה  ליעקב<BR>לראות  בבנות  הארץ׃
וירא  אתה  שכם  <BR>בן־חמור  החוי  נשיא<BR>הארץ  ויקח  אתה<BR>וישכב  אתה  ויענה׃
ותדבק  נפשו  בדינה  <BR>בת־יעקב  ויאהב<BR>את־הנער  וידבר<BR>על־לב  הנער׃
ויאמר  שכם  אל־חמור  <BR>אביו  לאמר  קח־לי<BR>את־הילדה  הזאת<BR>לאשה׃
ויעקב  שמע  כי  טמא  <BR>את־דינה  בתו  ובניו<BR>היו  את־מקנהו  בשדה<BR>והחרש  יעקב<BR>עד־באם׃
ויצא  חמור  אבי־שכם  <BR>אל־יעקב  לדבר  אתו׃
ובני  יעקב  באו  <BR>מן־השדה  כשמעם<BR>ויתעצבו  האנשים<BR>ויחר  להם  מאד  כי־<BR>נבלה  עשה  בישראל<BR>לשכב  את־בת־יעקב<BR>וכן  לא  יעשה׃
וידבר  חמור  אתם  <BR>לאמר  שכם  בני  חשקה<BR>נפשו  בבתכם  תנו  נא<BR>אתה  לו  לאשה׃
והתחתנו  אתנו  <BR>בנתיכם  תתנו־לנו<BR>ואת־בנתינו  תקחו<BR>לכם׃
ואתנו  תשבו  והארץ  <BR>תהיה  לפניכם  שבו<BR>וסחרוה  והאחזו  בה׃
ויאמר  שכם  אל־אביה  <BR>ואל־אחיה  אמצא־חן<BR>בעיניכם  ואשר<BR>תאמרו  אלי  אתן׃
הרבו  עלי  מאד  מהר  <BR>ומתן  ואתנה  כאשר<BR>תאמרו  אלי  ותנו־לי<BR>את־הנער  לאשה׃
ויענו  בני־יעקב  <BR>את־שכם  ואת־חמור<BR>אביו  במרמה  וידברו<BR>אשר  טמא  את  דינה<BR>אחתם׃
ויאמרו  אליהם  לא  <BR>נוכל  לעשות  הדבר<BR>הזה  לתת  את־אחתנו<BR>לאיש  אשר־לו  ערלה<BR>כי־חרפה  הוא  לנו׃
אך־בזאת  נאות  לכם  <BR>אם  תהיו  כמנו  להמל<BR>לכם  כל־זכר׃
ונתנו  את־בנתינו  <BR>לכם  ואת־בנתיכם<BR>נקח־לנו  וישבנו<BR>אתכם  והיינו  לעם<BR>אחד׃
ואם־לא  תשמעו  <BR>אלינו  להמול<BR>ולקחנו  את־בתנו<BR>והלכנו׃
וייטבו  דבריהם  <BR>בעיני  חמור  ובעיני<BR>שכם  בן־חמור׃
ולא־אחר  הנער  <BR>לעשות  הדבר  כי  חפץ<BR>בבת־יעקב  והוא<BR>נכבד  מכל  בית<BR>אביו׃
ויבא  חמור  ושכם  <BR>בנו  אל־שער  עירם<BR>וידברו  אל־אנשי<BR>עירם  לאמר׃
האנשים  האלה  שלמים  <BR>הם  אתנו  וישבו<BR>בארץ  ויסחרו  אתה<BR>והארץ  הנה<BR>רחבת־ידים  לפניהם<BR>את־בנתם  נקח־לנו<BR>לנשים  ואת־בנתינו<BR>נתן  להם׃
אך־בזאת  יאתו  לנו  <BR>האנשים  לשבת  אתנו<BR>להיות  לעם  אחד<BR>בהמול  לנו  כל־  זכר<BR>כאשר  הם  נמלים׃
מקנהם  וקנינם  <BR>וכל־בהמתם  הלוא<BR>לנו  הם  אך  נאותה<BR>להם  וישבו  אתנו׃
וישמעו  אל־חמור  <BR>ואל־שכם  בנו<BR>כל־יצאי  שער  עירו<BR>וימלו  כל־זכר  כל־<BR>יצאי  שער  עירו׃
ויהי  ביום  השלישי  <BR>בהיותם  כאבים<BR>ויקחו<BR>שני־בני־יעקב<BR>שמעון  ולוי  אחי<BR>דינה  איש  חרבו<BR>ויבאו  על־העיר  בטח<BR>ויהרגו  כל־זכר׃
ואת־חמור  ואת־שכם  <BR>בנו  הרגו  לפי־חרב<BR>ויקחו  את־דינה<BR>מבית  שכם  ויצאו׃
בני  יעקב  באו  <BR>על־החללים  ויבזו<BR>העיר  אשר  טמאו<BR>אחותם׃
את־צאנם  ואת־בקרם  <BR>ואת־חמריהם  ואת<BR>אשר־בעיר  ואת־אשר<BR>בשדה  לקחו׃
ואת־כל־חילם  <BR>ואת־כל־טפם<BR>ואת־נשיהם  שבו<BR>ויבזו  ואת  כל־אשר<BR>בבית׃
ויאמר  יעקב  <BR>אל־שמעון  ואל־לוי<BR>עכרתם  אתי<BR>להבאישני  בישב<BR>הארץ  בכנעני<BR>ובפרזי  ואני  מתי<BR>מספר  ונאספו  עלי<BR>והכוני  ונשמדתי<BR>אני  וביתי׃
ויאמרו  הכזונה  <BR>יעשה  את־אחותנו׃
