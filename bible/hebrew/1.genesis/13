ויעל  אברם  ממצרים  <BR>הוא  ואשתו<BR>וכל־אשר־לו  ולוט<BR>עמו  הנגבה׃
ואברם  כבד  מאד  <BR>במקנה  בכסף  ובזהב׃
וילך  למסעיו  מנגב  <BR>ועד־בית־אל<BR>עד־המקום  אשר־היה<BR>שם  אהלה  בתחלה  בין<BR>בית־אל  ובין  העי׃
אל־מקום  המזבח  <BR>אשר־עשה  שם  בראשנה<BR>ויקרא  שם  אברם  בשם<BR>יהוה׃
וגם־ללוט  ההלך  <BR>את־אברם  היה<BR>צאן־ובקר  ואהלים׃
ולא־נשא  אתם  הארץ  <BR>לשבת  יחדו  כי־היה<BR>רכושם  רב  ולא  יכלו<BR>לשבת  יחדו׃
ויהי־ריב  בין  רעי  <BR>מקנה־אברם  ובין<BR>רעי  מקנה־לוט<BR>והכנעני  והפרזי  אז<BR>ישב  בארץ׃
ויאמר  אברם  אל־לוט  <BR>אל־נא  תהי  מריבה<BR>ביני  ובינך  ובין<BR>רעי  ובין  רעיך<BR>כי־אנשים  אחים<BR>אנחנו׃
הלא  כל־הארץ  לפניך  <BR>הפרד  נא  מעלי<BR>אם־השמאל  ואימנה<BR>ואם־הימין<BR>ואשמאילה׃
וישא־לוט  את־עיניו  <BR>וירא  את־כל־ככר<BR>הירדן  כי  כלה  משקה<BR>לפני  שחת  יהוה<BR>את־סדם  ואת־עמרה<BR>כגן־יהוה  כארץ<BR>מצרים  באכה  צער׃
ויבחר־לו  לוט  את  <BR>כל־ככר  הירדן  ויסע<BR>לוט  מקדם  ויפרדו<BR>איש  מעל  אחיו׃
אברם  ישב  <BR>בארץ־כנען  ולוט<BR>ישב  בערי  הככר<BR>ויאהל  עד־סדם׃
ואנשי  סדם  רעים  <BR>וחטאים  ליהוה  מאד׃
ויהוה  אמר  אל־אברם  <BR>אחרי  הפרד־לוט<BR>מעמו  שא  נא  עיניך<BR>וראה  מן־  המקום<BR>אשר־אתה  שם  צפנה<BR>ונגבה  וקדמה  וימה׃
כי  את־כל־הארץ  <BR>אשר־אתה  ראה  לך<BR>אתננה  ולזרעך<BR>עד־עולם׃
ושמתי  את־זרעך  <BR>כעפר  הארץ  אשר<BR>אם־יוכל  איש  למנות<BR>את־עפר  הארץ  גם־<BR>זרעך  ימנה׃
קום  התהלך  בארץ  <BR>לארכה  ולרחבה  כי<BR>לך  אתננה׃
ויאהל  אברם  ויבא  <BR>וישב  באלני  ממרא<BR>אשר  בחברון<BR>ויבן־שם  מזבח<BR>ליהוה׃
