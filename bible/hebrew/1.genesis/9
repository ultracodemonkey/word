ויברך  אלהים  את־נח  <BR>ואת־בניו  ויאמר<BR>להם  פרו  ורבו<BR>ומלאו  את־הארץ׃
ומוראכם  וחתכם  <BR>יהיה  על  כל־חית<BR>הארץ  ועל  כל־עוף<BR>השמים  בכל  אשר<BR>תרמש  האדמה<BR>ובכל־דגי  הים<BR>בידכם  נתנו׃
כל־רמש  אשר  הוא־חי  <BR>לכם  יהיה  לאכלה<BR>כירק  עשב  נתתי  לכם<BR>את־כל׃
אך־בשר  בנפשו  דמו  <BR>לא  תאכלו׃
ואך  את־דמכם  <BR>לנפשתיכם  אדרש  מיד<BR>כל־חיה  אדרשנו<BR>ומיד  האדם  מיד  איש<BR>אחיו  אדרש  את־נפש<BR>האדם׃
שפך  דם  האדם  באדם  <BR>דמו  ישפך  כי  בצלם<BR>אלהים  עשה<BR>את־האדם׃
ואתם  פרו  ורבו  <BR>שרצו  בארץ<BR>ורבו־בה׃
ויאמר  אלהים  אל־נח  <BR>ואל־בניו  אתו<BR>לאמר׃
ואני  הנני  מקים  <BR>את־בריתי  אתכם<BR>ואת־זרעכם  אחריכם׃
ואת  כל־נפש  החיה  <BR>אשר  אתכם  בעוף<BR>בבהמה  ובכל־חית<BR>הארץ  אתכם  מכל<BR>יצאי  התבה  לכל  חית<BR>הארץ׃
והקמתי  את־בריתי  <BR>אתכם  ולא־יכרת<BR>כל־בשר  עוד  ממי<BR>המבול  ולא־יהיה<BR>עוד  מבול  לשחת<BR>הארץ׃
ויאמר  אלהים  זאת  <BR>אות־הברית  אשר־אני<BR>נתן  ביני  וביניכם<BR>ובין  כל־  נפש  חיה<BR>אשר  אתכם  לדרת<BR>עולם׃
את־קשתי  נתתי  בענן  <BR>והיתה  לאות  ברית<BR>ביני  ובין  הארץ׃
והיה  בענני  ענן  <BR>על־הארץ  ונראתה<BR>הקשת  בענן׃
וזכרתי  את־בריתי  <BR>אשר  ביני  וביניכם<BR>ובין  כל־נפש  חיה<BR>בכל־בשר  ולא־  יהיה<BR>עוד  המים  למבול<BR>לשחת  כל־בשר׃
והיתה  הקשת  בענן  <BR>וראיתיה  לזכר  ברית<BR>עולם  בין  אלהים<BR>ובין  כל־נפש  חיה<BR>בכל־בשר  אשר<BR>על־הארץ׃
ויאמר  אלהים  אל־נח  <BR>זאת  אות־הברית  אשר<BR>הקמתי  ביני  ובין<BR>כל־בשר  אשר<BR>על־הארץ׃
ויהיו  בני־נח  <BR>היצאים  מן־התבה  שם<BR>וחם  ויפת  וחם  הוא<BR>אבי  כנען׃
שלשה  אלה  בני־נח  <BR>ומאלה  נפצה<BR>כל־הארץ׃
ויחל  נח  איש  האדמה  <BR>ויטע  כרם׃
וישת  מן־היין  <BR>וישכר  ויתגל  בתוך<BR>אהלה׃
וירא  חם  אבי  כנען  <BR>את  ערות  אביו  ויגד<BR>לשני־אחיו  בחוץ׃
ויקח  שם  ויפת  <BR>את־השמלה  וישימו<BR>על־שכם  שניהם<BR>וילכו  אחרנית<BR>ויכסו  את  ערות<BR>אביהם  ופניהם<BR>אחרנית  וערות<BR>אביהם  לא  ראו׃
וייקץ  נח  מיינו  <BR>וידע  את<BR>אשר־עשה־לו  בנו<BR>הקטן׃
ויאמר  ארור  כנען  <BR>עבד  עבדים  יהיה<BR>לאחיו׃
ויאמר  ברוך  יהוה  <BR>אלהי  שם  ויהי  כנען<BR>עבד  למו׃
יפת  אלהים  ליפת  <BR>וישכן  באהלי־שם<BR>ויהי  כנען  עבד<BR>למו׃
ויחי־נח  אחר  המבול  <BR>שלש  מאות  שנה<BR>וחמשים  שנה׃
ויהי  כל־ימי־נח  <BR>תשע  מאות  שנה<BR>וחמשים  שנה  וימת׃
