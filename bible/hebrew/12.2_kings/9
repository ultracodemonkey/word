ואלישע  הנביא  קרא  <BR>לאחד  מבני  הנביאים<BR>ויאמר  לו  חגר<BR>מתניך  וקח  פך  השמן<BR>הזה  בידך  ולך  רמת<BR>גלעד׃
ובאת  שמה  וראה־שם  <BR>יהוא  בן־יהושפט<BR>בן־נמשי  ובאת<BR>והקמתו  מתוך  אחיו<BR>והביאת  אתו  חדר<BR>בחדר׃
ולקחת  פך־השמן  <BR>ויצקת  על־ראשו<BR>ואמרת  כה־אמר  יהוה<BR>משחתיך  למלך  אל־<BR>ישראל  ופתחת  הדלת<BR>ונסתה  ולא  תחכה׃
וילך  הנער  הנער  <BR>הנביא  רמת  גלעד׃
ויבא  והנה  שרי  <BR>החיל  ישבים  ויאמר<BR>דבר  לי  אליך  השר<BR>ויאמר  יהוא  אל־  מי<BR>מכלנו  ויאמר  אליך<BR>השר׃
ויקם  ויבא  הביתה  <BR>ויצק  השמן  אל־ראשו<BR>ויאמר  לו  כה־אמר<BR>יהוה  אלהי  ישראל<BR>משחתיך  למלך  אל־עם<BR>יהוה  אל־ישראל׃
והכיתה  את־בית  <BR>אחאב  אדניך  ונקמתי<BR>דמי  עבדי  הנביאים<BR>ודמי  כל־עבדי  יהוה<BR>מיד  איזבל׃
ואבד  כל־בית  אחאב  <BR>והכרתי  לאחאב<BR>משתין  בקיר  ועצור<BR>ועזוב  בישראל׃
ונתתי  את־בית  אחאב  <BR>כבית  ירבעם  בן־נבט<BR>וכבית  בעשא<BR>בן־אחיה׃
ואת־איזבל  יאכלו  <BR>הכלבים  בחלק<BR>יזרעאל  ואין  קבר<BR>ויפתח  הדלת  וינס׃
ויהוא  יצא  אל־עבדי  <BR>אדניו  ויאמר  לו<BR>השלום  מדוע<BR>בא־המשגע  הזה  אליך<BR>ויאמר  אליהם  אתם<BR>ידעתם  את־האיש<BR>ואת־שיחו׃
ויאמרו  שקר  הגד־נא  <BR>לנו  ויאמר  כזאת<BR>וכזאת  אמר  אלי<BR>לאמר  כה  אמר  יהוה<BR>משחתיך  למלך<BR>אל־ישראל׃
וימהרו  ויקחו  איש  <BR>בגדו  וישימו  תחתיו<BR>אל־גרם  המעלות<BR>ויתקעו  בשופר<BR>ויאמרו  מלך  יהוא׃
ויתקשר  יהוא  <BR>בן־יהושפט  בן־נמשי<BR>אל־יורם  ויורם  היה<BR>שמר  ברמת  גלעד  הוא<BR>וכל־ישראל  מפני<BR>חזאל  מלך־ארם׃
וישב  יהורם  המלך  <BR>להתרפא  ביזרעאל<BR>מן־המכים  אשר  יכהו<BR>ארמים  בהלחמו<BR>את־חזאל  מלך  ארם<BR>ויאמר  יהוא  אם־יש<BR>נפשכם  אל־יצא  פליט<BR>מן־  העיר  ללכת<BR>לגיד  ביזרעאל׃
וירכב  יהוא  וילך  <BR>יזרעאלה  כי  יורם<BR>שכב  שמה  ואחזיה<BR>מלך  יהודה  ירד<BR>לראות  את־יורם׃
והצפה  עמד  <BR>על־המגדל  ביזרעאל<BR>וירא  את־שפעת  יהוא<BR>בבאו  ויאמר  שפעת<BR>אני  ראה  ויאמר<BR>יהורם  קח  רכב  ושלח<BR>לקראתם  ויאמר<BR>השלום׃
וילך  רכב  הסוס  <BR>לקראתו  ויאמר<BR>כה־אמר  המלך  השלום<BR>ויאמר  יהוא  מה־  לך<BR>ולשלום  סב  אל־אחרי<BR>ויגד  הצפה  לאמר<BR>בא־המלאך  עד־הם<BR>ולא־שב׃
וישלח  רכב  סוס  שני  <BR>ויבא  אלהם  ויאמר<BR>כה־אמר  המלך  שלום<BR>ויאמר  יהוא  מה־לך<BR>ולשלום  סב<BR>אל־אחרי׃
ויגד  הצפה  לאמר  בא  <BR>עד־אליהם  ולא־שב<BR>והמנהג  כמנהג  יהוא<BR>בן־נמשי  כי  בשגעון<BR>ינהג׃
ויאמר  יהורם  אסר  <BR>ויאסר  רכבו  ויצא<BR>יהורם  מלך־ישראל<BR>ואחזיהו  מלך־<BR>יהודה  איש  ברכבו<BR>ויצאו  לקראת  יהוא<BR>וימצאהו  בחלקת<BR>נבות  היזרעאלי׃
ויהי  כראות  יהורם  <BR>את־יהוא  ויאמר<BR>השלום  יהוא  ויאמר<BR>מה  השלום  עד־<BR>זנוני  איזבל  אמך<BR>וכשפיה  הרבים׃
ויהפך  יהורם  ידיו  <BR>וינס  ויאמר<BR>אל־אחזיהו  מרמה<BR>אחזיה׃
ויהוא  מלא  ידו  <BR>בקשת  ויך  את־יהורם<BR>בין  זרעיו  ויצא<BR>החצי  מלבו  ויכרע<BR>ברכבו׃
ויאמר  אל־בדקר  <BR>שלשה  שא  השלכהו<BR>בחלקת  שדה  נבות<BR>היזרעאלי  כי־זכר<BR>אני  ואתה  את  רכבים<BR>צמדים  אחרי  אחאב<BR>אביו  ויהוה  נשא<BR>עליו  את־המשא  הזה׃
אם־לא  את־דמי  נבות  <BR>ואת־דמי  בניו<BR>ראיתי  אמש<BR>נאם־יהוה  ושלמתי<BR>לך  בחלקה  הזאת<BR>נאם־יהוה  ועתה  שא<BR>השלכהו  בחלקה  כדבר<BR>יהוה׃
ואחזיה  מלך־יהודה  <BR>ראה  וינס  דרך  בית<BR>הגן  וירדף  אחריו<BR>יהוא  ויאמר  גם־אתו<BR>הכהו  אל־המרכבה<BR>במעלה־גור  אשר<BR>את־יבלעם  וינס<BR>מגדו  וימת  שם׃
וירכבו  אתו  עבדיו  <BR>ירושלמה  ויקברו<BR>אתו  בקברתו<BR>עם־אבתיו  בעיר<BR>דוד׃
ובשנת  אחת  עשרה  <BR>שנה  ליורם  בן־אחאב<BR>מלך  אחזיה<BR>על־יהודה׃
ויבוא  יהוא  <BR>יזרעאלה  ואיזבל<BR>שמעה  ותשם  בפוך<BR>עיניה  ותיטב<BR>את־ראשה  ותשקף  בעד<BR>החלון׃
ויהוא  בא  בשער  <BR>ותאמר  השלום  זמרי<BR>הרג  אדניו׃
וישא  פניו  <BR>אל־החלון  ויאמר  מי<BR>אתי  מי  וישקיפו<BR>אליו  שנים  שלשה<BR>סריסים׃
ויאמר  שמטהו  <BR>וישמטוה  ויז  מדמה<BR>אל־הקיר<BR>ואל־הסוסים<BR>וירמסנה׃
ויבא  ויאכל  וישת  <BR>ויאמר  פקדו־נא<BR>את־הארורה  הזאת<BR>וקברוה  כי  בת־  מלך<BR>היא׃
וילכו  לקברה  <BR>ולא־מצאו  בה  כי<BR>אם־הגלגלת  והרגלים<BR>וכפות  הידים׃
וישבו  ויגידו  לו  <BR>ויאמר  דבר־יהוה<BR>הוא  אשר  דבר<BR>ביד־עבדו  אליהו<BR>התשבי  לאמר  בחלק<BR>יזרעאל  יאכלו<BR>הכלבים  את־בשר<BR>איזבל׃
והית  נבלת  איזבל  <BR>כדמן  על־פני  השדה<BR>בחלק  יזרעאל  אשר<BR>לא־יאמרו  זאת<BR>איזבל׃
