בשנת  עשרים  ושבע  <BR>שנה  לירבעם  מלך<BR>ישראל  מלך  עזריה<BR>בן־אמציה  מלך<BR>יהודה׃
בן־שש  עשרה  שנה  <BR>היה  במלכו  וחמשים<BR>ושתים  שנה  מלך<BR>בירושלם  ושם  אמו<BR>יכליהו  מירושלם׃
ויעש  הישר  בעיני  <BR>יהוה  ככל  אשר־עשה<BR>אמציהו  אביו׃
רק  הבמות  לא־סרו  <BR>עוד  העם  מזבחים<BR>ומקטרים  בבמות׃
וינגע  יהוה  <BR>את־המלך  ויהי  מצרע<BR>עד־יום  מתו  וישב<BR>בבית  החפשית  ויותם<BR>בן־המלך  על־הבית<BR>שפט  את־עם  הארץ׃
ויתר  דברי  עזריהו  <BR>וכל־אשר  עשה<BR>הלא־הם  כתובים<BR>על־ספר  דברי  הימים<BR>למלכי  יהודה׃
וישכב  עזריה  <BR>עם־אבתיו  ויקברו<BR>אתו  עם־אבתיו  בעיר<BR>דוד  וימלך  יותם<BR>בנו  תחתיו׃
בשנת  שלשים  ושמנה  <BR>שנה  לעזריהו  מלך<BR>יהודה  מלך  זכריהו<BR>בן־ירבעם  על־<BR>ישראל  בשמרון  ששה<BR>חדשים׃
ויעש  הרע  בעיני  <BR>יהוה  כאשר  עשו<BR>אבתיו  לא  סר<BR>מחטאות  ירבעם<BR>בן־נבט  אשר  החטיא<BR>את־ישראל׃
ויקשר  עליו  שלם  <BR>בן־יבש  ויכהו<BR>קבל־עם  וימיתהו<BR>וימלך  תחתיו׃
ויתר  דברי  זכריה  <BR>הנם  כתובים  על־ספר<BR>דברי  הימים  למלכי<BR>ישראל׃
הוא  דבר־יהוה  אשר  <BR>דבר  אל־יהוא  לאמר<BR>בני  רביעים  ישבו<BR>לך  על־כסא  ישראל<BR>ויהי־כן׃
שלום  בן־יביש  מלך  <BR>בשנת  שלשים  ותשע<BR>שנה  לעזיה  מלך<BR>יהודה  וימלך<BR>ירח־ימים  בשמרון׃
ויעל  מנחם  בן־גדי  <BR>מתרצה  ויבא  שמרון<BR>ויך  את־שלום<BR>בן־יביש  בשמרון<BR>וימיתהו  וימלך<BR>תחתיו׃
ויתר  דברי  שלום  <BR>וקשרו  אשר  קשר  הנם<BR>כתבים  על־ספר  דברי<BR>הימים  למלכי<BR>ישראל׃
אז  יכה־מנחם  <BR>את־תפסח<BR>ואת־כל־אשר־בה<BR>ואת־גבוליה  מתרצה<BR>כי  לא  פתח  ויך  את<BR>כל־ההרותיה  בקע׃
בשנת  שלשים  ותשע  <BR>שנה  לעזריה  מלך<BR>יהודה  מלך  מנחם<BR>בן־גדי  על־  ישראל<BR>עשר  שנים  בשמרון׃
ויעש  הרע  בעיני  <BR>יהוה  לא  סר  מעל<BR>חטאות  ירבעם<BR>בן־נבט  אשר־החטיא<BR>את־ישראל  כל־ימיו׃
בא  פול  מלך־אשור  <BR>על־הארץ  ויתן  מנחם<BR>לפול  אלף  ככר־כסף<BR>להיות  ידיו  אתו<BR>להחזיק  הממלכה<BR>בידו׃
ויצא  מנחם  את־הכסף  <BR>על־ישראל  על<BR>כל־גבורי  החיל  לתת<BR>למלך  אשור  חמשים<BR>שקלים  כסף  לאיש<BR>אחד  וישב  מלך  אשור<BR>ולא־עמד  שם  בארץ׃
ויתר  דברי  מנחם  <BR>וכל־אשר  עשה<BR>הלוא־הם  כתובים<BR>על־ספר  דברי  הימים<BR>למלכי  ישראל׃
וישכב  מנחם  <BR>עם־אבתיו  וימלך<BR>פקחיה  בנו  תחתיו׃
בשנת  חמשים  שנה  <BR>לעזריה  מלך  יהודה<BR>מלך  פקחיה  בן־מנחם<BR>על־ישראל  בשמרון<BR>שנתים׃
ויעש  הרע  בעיני  <BR>יהוה  לא  סר  מחטאות<BR>ירבעם  בן־נבט  אשר<BR>החטיא  את־  ישראל׃
ויקשר  עליו  פקח  <BR>בן־רמליהו  שלישו<BR>ויכהו  בשמרון<BR>בארמון  בית־מלך<BR>את־ארגב  ואת־האריה<BR>ועמו  חמשים  איש<BR>מבני  גלעדים<BR>וימיתהו  וימלך<BR>תחתיו׃
ויתר  דברי  פקחיה  <BR>וכל־אשר  עשה  הנם<BR>כתובים  על־ספר<BR>דברי  הימים  למלכי<BR>ישראל׃
בשנת  חמשים  ושתים  <BR>שנה  לעזריה  מלך<BR>יהודה  מלך  פקח<BR>בן־רמליהו  על־<BR>ישראל  בשמרון<BR>עשרים  שנה׃
ויעש  הרע  בעיני  <BR>יהוה  לא  סר<BR>מן־חטאות  ירבעם<BR>בן־נבט  אשר  החטיא<BR>את־  ישראל׃
בימי  פקח  <BR>מלך־ישראל  בא  תגלת<BR>פלאסר  מלך  אשור<BR>ויקח  את־עיון  ואת־<BR>אבל  בית־מעכה<BR>ואת־ינוח  ואת־קדש<BR>ואת־חצור<BR>ואת־הגלעד<BR>ואת־הגלילה  כל  ארץ<BR>נפתלי  ויגלם<BR>אשורה׃
ויקשר־קשר  הושע  <BR>בן־אלה  על־פקח<BR>בן־רמליהו  ויכהו<BR>וימיתהו  וימלך<BR>תחתיו  בשנת  עשרים<BR>ליותם  בן־עזיה׃
ויתר  דברי־פקח  <BR>וכל־אשר  עשה  הנם<BR>כתובים  על־ספר<BR>דברי  הימים  למלכי<BR>ישראל׃
בשנת  שתים  לפקח  <BR>בן־רמליהו  מלך<BR>ישראל  מלך  יותם<BR>בן־עזיהו  מלך<BR>יהודה׃
בן־עשרים  וחמש  שנה  <BR>היה  במלכו<BR>ושש־עשרה  שנה  מלך<BR>בירושלם  ושם  אמו<BR>ירושא  בת־צדוק׃
ויעש  הישר  בעיני  <BR>יהוה  ככל  אשר־עשה<BR>עזיהו  אביו  עשה׃
רק  הבמות  לא  סרו  <BR>עוד  העם  מזבחים<BR>ומקטרים  בבמות  הוא<BR>בנה  את־שער<BR>בית־יהוה  העליון׃
ויתר  דברי  יותם  <BR>אשר  עשה  הלא־הם<BR>כתובים  על־ספר<BR>דברי  הימים  למלכי<BR>יהודה׃
בימים  ההם  החל  <BR>יהוה  להשליח<BR>ביהודה  רצין  מלך<BR>ארם  ואת  פקח  בן־<BR>רמליהו׃
וישכב  יותם  <BR>עם־אבתיו  ויקבר<BR>עם־אבתיו  בעיר  דוד<BR>אביו  וימלך  אחז<BR>בנו  תחתיו׃
