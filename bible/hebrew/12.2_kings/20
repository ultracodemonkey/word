בימים  ההם  חלה  <BR>חזקיהו  למות  ויבא<BR>אליו  ישעיהו<BR>בן־אמוץ  הנביא<BR>ויאמר  אליו  כה־אמר<BR>יהוה  צו  לביתך  כי<BR>מת  אתה  ולא  תחיה׃
ויסב  את־פניו  <BR>אל־הקיר  ויתפלל<BR>אל־יהוה  לאמר׃
אנה  יהוה  זכר־נא  <BR>את  אשר  התהלכתי<BR>לפניך  באמת  ובלבב<BR>שלם  והטוב  בעיניך<BR>עשיתי  ויבך  חזקיהו<BR>בכי  גדול׃
ויהי  ישעיהו  לא  <BR>יצא  העיר  התיכנה<BR>ודבר־יהוה  היה<BR>אליו  לאמר׃
שוב  ואמרת  <BR>אל־חזקיהו<BR>נגיד־עמי  כה־אמר<BR>יהוה  אלהי  דוד<BR>אביך  שמעתי<BR>את־תפלתך  ראיתי<BR>את־דמעתך  הנני  רפא<BR>לך  ביום  השלישי<BR>תעלה  בית  יהוה׃
והספתי  על־ימיך  <BR>חמש  עשרה  שנה  ומכף<BR>מלך־אשור  אצילך<BR>ואת  העיר  הזאת<BR>וגנותי  על־העיר<BR>הזאת  למעני  ולמען<BR>דוד  עבדי׃
ויאמר  ישעיהו  קחו  <BR>דבלת  תאנים  ויקחו<BR>וישימו  על־השחין<BR>ויחי׃
ויאמר  חזקיהו  <BR>אל־ישעיהו  מה  אות<BR>כי־ירפא  יהוה  לי<BR>ועליתי  ביום<BR>השלישי  בית  יהוה׃
ויאמר  ישעיהו  <BR>זה־לך  האות  מאת<BR>יהוה  כי  יעשה  יהוה<BR>את־הדבר  אשר  דבר<BR>הלך  הצל  עשר  מעלות<BR>אם־ישוב  עשר<BR>מעלות׃
ויאמר  יחזקיהו  נקל  <BR>לצל  לנטות  עשר<BR>מעלות  לא  כי  ישוב<BR>הצל  אחרנית  עשר<BR>מעלות׃
ויקרא  ישעיהו  <BR>הנביא  אל־יהוה<BR>וישב  את־הצל<BR>במעלות  אשר  ירדה<BR>במעלות  אחז  אחרנית<BR>עשר  מעלות׃
בעת  ההיא  שלח  <BR>בראדך  בלאדן<BR>בן־בלאדן  מלך־בבל<BR>ספרים  ומנחה  אל־<BR>חזקיהו  כי  שמע  כי<BR>חלה  חזקיהו׃
וישמע  עליהם  <BR>חזקיהו  ויראם<BR>את־כל־בית  נכתה<BR>את־הכסף  ואת־הזהב<BR>ואת־  הבשמים  ואת<BR>שמן  הטוב  ואת  בית<BR>כליו  ואת  כל־אשר<BR>נמצא  באוצרתיו  לא־<BR>היה  דבר  אשר<BR>לא־הראם  חזקיהו<BR>בביתו<BR>ובכל־ממשלתו׃
ויבא  ישעיהו  הנביא  <BR>אל־המלך  חזקיהו<BR>ויאמר  אליו  מה<BR>אמרו  האנשים  האלה<BR>ומאין  יבאו  אליך<BR>ויאמר  חזקיהו  מארץ<BR>רחוקה  באו  מבבל׃
ויאמר  מה  ראו  <BR>בביתך  ויאמר<BR>חזקיהו  את  כל־אשר<BR>בביתי  ראו  לא־היה<BR>דבר  אשר  לא־הראיתם<BR>באצרתי׃
ויאמר  ישעיהו  <BR>אל־חזקיהו  שמע<BR>דבר־יהוה׃
הנה  ימים  באים  <BR>ונשא  כל־אשר  בביתך<BR>ואשר  אצרו  אבתיך<BR>עד־היום  הזה  בבלה<BR>לא־יותר  דבר  אמר<BR>יהוה׃
ומבניך  אשר  יצאו  <BR>ממך  אשר  תוליד  יקח<BR>והיו  סריסים  בהיכל<BR>מלך  בבל׃
ויאמר  חזקיהו  <BR>אל־ישעיהו  טוב<BR>דבר־יהוה  אשר  דברת<BR>ויאמר  הלוא  אם־<BR>שלום  ואמת  יהיה<BR>בימי׃
ויתר  דברי  חזקיהו  <BR>וכל־גבורתו  ואשר<BR>עשה  את־הברכה<BR>ואת־התעלה  ויבא<BR>את־המים  העירה<BR>הלא־הם  כתובים<BR>על־ספר  דברי  הימים<BR>למלכי  יהודה׃
וישכב  חזקיהו  <BR>עם־אבתיו  וימלך<BR>מנשה  בנו  תחתיו׃
