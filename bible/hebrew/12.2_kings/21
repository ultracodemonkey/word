בן־שתים  עשרה  שנה  <BR>מנשה  במלכו  וחמשים<BR>וחמש  שנה  מלך<BR>בירושלם  ושם  אמו<BR>חפצי־בה׃
ויעש  הרע  בעיני  <BR>יהוה  כתועבת  הגוים<BR>אשר  הוריש  יהוה<BR>מפני  בני  ישראל׃
וישב  ויבן  <BR>את־הבמות  אשר  אבד<BR>חזקיהו  אביו  ויקם<BR>מזבחת  לבעל  ויעש<BR>אשרה  כאשר  עשה<BR>אחאב  מלך  ישראל<BR>וישתחו  לכל־צבא<BR>השמים  ויעבד  אתם׃
ובנה  מזבחת  בבית  <BR>יהוה  אשר  אמר  יהוה<BR>בירושלם  אשים<BR>את־שמי׃
ויבן  מזבחות  <BR>לכל־צבא  השמים<BR>בשתי  חצרות<BR>בית־יהוה׃
והעביר  את־בנו  באש  <BR>ועונן  ונחש  ועשה<BR>אוב  וידענים  הרבה<BR>לעשות  הרע  בעיני<BR>יהוה  להכעיס׃
וישם  את־פסל  האשרה  <BR>אשר  עשה  בבית  אשר<BR>אמר  יהוה  אל־דוד<BR>ואל־שלמה  בנו  בבית<BR>הזה  ובירושלם  אשר<BR>בחרתי  מכל  שבטי<BR>ישראל  אשים  את־שמי<BR>לעולם׃
ולא  אסיף  להניד  <BR>רגל  ישראל<BR>מן־האדמה  אשר  נתתי<BR>לאבותם  רק<BR>אם־ישמרו  לעשות<BR>ככל  אשר  צויתים<BR>ולכל־התורה<BR>אשר־צוה  אתם  עבדי<BR>משה׃
ולא  שמעו  ויתעם  <BR>מנשה  לעשות  את־הרע<BR>מן־הגוים  אשר<BR>השמיד  יהוה  מפני<BR>בני  ישראל׃
וידבר  יהוה  <BR>ביד־עבדיו  הנביאים<BR>לאמר׃
יען  אשר  עשה  מנשה  <BR>מלך־יהודה  התעבות<BR>האלה  הרע  מכל<BR>אשר־עשו  האמרי  אשר<BR>לפניו  ויחטא<BR>גם־את־יהודה<BR>בגלוליו׃
לכן  כה־אמר  יהוה  <BR>אלהי  ישראל  הנני<BR>מביא  רעה<BR>על־ירושלם  ויהודה<BR>אשר  כל־שמעיו<BR>תצלנה  שתי  אזניו׃
ונטיתי  על־ירושלם  <BR>את  קו  שמרון<BR>ואת־משקלת  בית<BR>אחאב  ומחיתי  את־<BR>ירושלם  כאשר־ימחה<BR>את־הצלחת  מחה  והפך<BR>על־פניה׃
ונטשתי  את  שארית  <BR>נחלתי  ונתתים  ביד<BR>איביהם  והיו  לבז<BR>ולמשסה  לכל־<BR>איביהם׃
יען  אשר  עשו  <BR>את־הרע  בעיני<BR>ויהיו  מכעסים  אתי<BR>מן־היום  אשר  יצאו<BR>אבותם  ממצרים  ועד<BR>היום  הזה׃
וגם  דם  נקי  שפך  <BR>מנשה  הרבה  מאד  עד<BR>אשר־מלא  את־ירושלם<BR>פה  לפה  לבד  מחטאתו<BR>אשר  החטיא<BR>את־יהודה  לעשות<BR>הרע  בעיני  יהוה׃
ויתר  דברי  מנשה  <BR>וכל־אשר  עשה<BR>וחטאתו  אשר  חטא<BR>הלא־הם  כתובים  על־<BR>ספר  דברי  הימים<BR>למלכי  יהודה׃
וישכב  מנשה  <BR>עם־אבתיו  ויקבר<BR>בגן־ביתו  בגן־עזא<BR>וימלך  אמון  בנו<BR>תחתיו׃
בן־עשרים  ושתים  <BR>שנה  אמון  במלכו<BR>ושתים  שנים  מלך<BR>בירושלם  ושם  אמו<BR>משלמת  בת־חרוץ<BR>מן־יטבה׃
ויעש  הרע  בעיני  <BR>יהוה  כאשר  עשה<BR>מנשה  אביו׃
וילך  בכל־הדרך  <BR>אשר־הלך  אביו<BR>ויעבד  את־הגללים<BR>אשר  עבד  אביו<BR>וישתחו  להם׃
ויעזב  את־יהוה  <BR>אלהי  אבתיו  ולא<BR>הלך  בדרך  יהוה׃
ויקשרו  עבדי־אמון  <BR>עליו  וימיתו<BR>את־המלך  בביתו׃
ויך  עם־הארץ  את  <BR>כל־הקשרים  על־המלך<BR>אמון  וימליכו<BR>עם־הארץ  את־<BR>יאשיהו  בנו  תחתיו׃
ויתר  דברי  אמון  <BR>אשר  עשה  הלא־הם<BR>כתובים  על־ספר<BR>דברי  הימים  למלכי<BR>יהודה׃
ויקבר  אתו  בקברתו  <BR>בגן־עזא  וימלך<BR>יאשיהו  בנו  תחתיו׃
