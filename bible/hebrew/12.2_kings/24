בימיו  עלה  <BR>נבכדנאצר  מלך  בבל<BR>ויהי־לו  יהויקים<BR>עבד  שלש  שנים  וישב<BR>וימרד־בו׃
וישלח  יהוה  בו  <BR>את־גדודי  כשדים<BR>ואת־גדודי  ארם  ואת<BR>גדודי  מואב  ואת<BR>גדודי  בני־עמון<BR>וישלחם  ביהודה<BR>להאבידו  כדבר  יהוה<BR>אשר  דבר  ביד  עבדיו<BR>הנביאים׃
אך  על־פי  יהוה  <BR>היתה  ביהודה  להסיר<BR>מעל  פניו  בחטאת<BR>מנשה  ככל  אשר  עשה׃
וגם  דם־הנקי  אשר  <BR>שפך  וימלא<BR>את־ירושלם  דם  נקי<BR>ולא־אבה  יהוה<BR>לסלח׃
ויתר  דברי  יהויקים  <BR>וכל־אשר  עשה<BR>הלא־הם  כתובים<BR>על־ספר  דברי  הימים<BR>למלכי  יהודה׃
וישכב  יהויקים  <BR>עם־אבתיו  וימלך<BR>יהויכין  בנו<BR>תחתיו׃
ולא־הסיף  עוד  מלך  <BR>מצרים  לצאת  מארצו<BR>כי־לקח  מלך  בבל<BR>מנחל  מצרים<BR>עד־נהר־פרת  כל  אשר<BR>היתה  למלך  מצרים׃
בן־שמנה  עשרה  שנה  <BR>יהויכין  במלכו<BR>ושלשה  חדשים  מלך<BR>בירושלם  ושם  אמו<BR>נחשתא  בת־אלנתן<BR>מירושלם׃
ויעש  הרע  בעיני  <BR>יהוה  ככל  אשר־עשה<BR>אביו׃
בעת  ההיא  עלה  עבדי  <BR>נבכדנאצר  מלך־בבל<BR>ירושלם  ותבא  העיר<BR>במצור׃
ויבא  נבוכדנאצר  <BR>מלך־בבל  על־העיר<BR>ועבדיו  צרים  עליה׃
ויצא  יהויכין  <BR>מלך־יהודה  על־מלך<BR>בבל  הוא  ואמו<BR>ועבדיו  ושריו<BR>וסריסיו  ויקח  אתו<BR>מלך  בבל  בשנת  שמנה<BR>למלכו׃
ויוצא  משם  <BR>את־כל־אוצרות  בית<BR>יהוה  ואוצרות  בית<BR>המלך  ויקצץ  את־כל־<BR>כלי  הזהב  אשר  עשה<BR>שלמה  מלך־ישראל<BR>בהיכל  יהוה  כאשר<BR>דבר  יהוה׃
והגלה  <BR>את־כל־ירושלם<BR>ואת־כל־השרים  ואת<BR>כל־גבורי  החיל<BR>עשרה  אלפים  גולה<BR>וכל־החרש  והמסגר<BR>לא  נשאר  זולת  דלת<BR>עם־הארץ׃
ויגל  את־יהויכין  <BR>בבלה  ואת־אם  המלך<BR>ואת־נשי  המלך<BR>ואת־סריסיו  ואת<BR>אולי  הארץ  הוליך<BR>גולה  מירושלם<BR>בבלה׃
ואת  כל־אנשי  החיל  <BR>שבעת  אלפים  והחרש<BR>והמסגר  אלף  הכל<BR>גבורים  עשי  מלחמה<BR>ויביאם  מלך־בבל<BR>גולה  בבלה׃
וימלך  מלך־בבל  <BR>את־מתניה  דדו<BR>תחתיו  ויסב  את־שמו<BR>צדקיהו׃
בן־עשרים  ואחת  שנה  <BR>צדקיהו  במלכו  ואחת<BR>עשרה  שנה  מלך<BR>בירושלם  ושם  אמו<BR>חמיטל  בת־ירמיהו<BR>מלבנה׃
ויעש  הרע  בעיני  <BR>יהוה  ככל  אשר־עשה<BR>יהויקים׃
כי  על־אף  יהוה  <BR>היתה  בירושלם<BR>וביהודה  עד־השלכו<BR>אתם  מעל  פניו<BR>וימרד  צדקיהו  במלך<BR>בבל׃
