וישלח  המלך  ויאספו  <BR>אליו  כל־זקני<BR>יהודה  וירושלם׃
ויעל  המלך  <BR>בית־יהוה  וכל־איש<BR>יהודה  וכל־ישבי<BR>ירושלם  אתו<BR>והכהנים  והנביאים<BR>וכל־העם  למקטן<BR>ועד־גדול  ויקרא<BR>באזניהם<BR>את־כל־דברי  ספר<BR>הברית  הנמצא  בבית<BR>יהוה׃
ויעמד  המלך  <BR>על־העמוד  ויכרת<BR>את־הברית  לפני<BR>יהוה  ללכת  אחר<BR>יהוה  ולשמר  מצותיו<BR>ואת־עדותיו<BR>ואת־חקתיו  בכל־לב<BR>ובכל־נפש  להקים<BR>את־דברי  הברית<BR>הזאת  הכתבים<BR>על־הספר  הזה  ויעמד<BR>כל־העם  בברית׃
ויצו  המלך  <BR>את־חלקיהו  הכהן<BR>הגדול  ואת־כהני<BR>המשנה  ואת־שמרי<BR>הסף  להוציא  מהיכל<BR>יהוה  את  כל־הכלים<BR>העשוים  לבעל<BR>ולאשרה  ולכל  צבא<BR>השמים  וישרפם  מחוץ<BR>לירושלם  בשדמות<BR>קדרון  ונשא<BR>את־עפרם  בית־אל׃
והשבית  את־הכמרים  <BR>אשר  נתנו  מלכי<BR>יהודה  ויקטר  בבמות<BR>בערי  יהודה  ומסבי<BR>ירושלם<BR>ואת־המקטרים  לבעל<BR>לשמש  ולירח<BR>ולמזלות  ולכל  צבא<BR>השמים׃
ויצא  את־האשרה  <BR>מבית  יהוה  מחוץ<BR>לירושלם  אל־נחל<BR>קדרון  וישרף  אתה<BR>בנחל  קדרון  וידק<BR>לעפר  וישלך<BR>את־עפרה  על־קבר<BR>בני  העם׃
ויתץ  את־בתי  <BR>הקדשים  אשר  בבית<BR>יהוה  אשר  הנשים<BR>ארגות  שם  בתים<BR>לאשרה׃
ויבא  את־כל־הכהנים  <BR>מערי  יהודה  ויטמא<BR>את־הבמות  אשר<BR>קטרו־שמה  הכהנים<BR>מגבע  עד־באר  שבע<BR>ונתץ  את־במות<BR>השערים  אשר־פתח<BR>שער  יהושע  שר־<BR>העיר  אשר־על־שמאול<BR>איש  בשער  העיר׃
אך  לא  יעלו  כהני  <BR>הבמות  אל־מזבח<BR>יהוה  בירושלם  כי<BR>אם־אכלו  מצות  בתוך<BR>אחיהם׃
וטמא  את־התפת  אשר  <BR>בגי  בני־הנם  לבלתי<BR>להעביר  איש  את־בנו<BR>ואת־בתו  באש  למלך׃
וישבת  את־הסוסים  <BR>אשר  נתנו  מלכי<BR>יהודה  לשמש  מבא<BR>בית־יהוה  אל־  לשכת<BR>נתן־מלך  הסריס  אשר<BR>בפרורים<BR>ואת־מרכבות  השמש<BR>שרף  באש׃
ואת־המזבחות  אשר  <BR>על־הגג  עלית  אחז<BR>אשר־עשו  מלכי<BR>יהודה  ואת־<BR>המזבחות  אשר־עשה<BR>מנשה  בשתי  חצרות<BR>בית־יהוה  נתץ  המלך<BR>וירץ  משם  והשליך<BR>את־עפרם  אל־נחל<BR>קדרון׃
ואת־הבמות  אשר  <BR>על־פני  ירושלם  אשר<BR>מימין  להר־המשחית<BR>אשר  בנה  שלמה<BR>מלך־ישראל  לעשתרת<BR>שקץ  צידנים  ולכמוש<BR>שקץ  מואב  ולמלכם<BR>תועבת  בני־עמון<BR>טמא  המלך׃
ושבר  את־המצבות  <BR>ויכרת  את־האשרים<BR>וימלא  את־מקומם<BR>עצמות  אדם׃
וגם  את־המזבח  אשר  <BR>בבית־אל  הבמה  אשר<BR>עשה  ירבעם  בן־נבט<BR>אשר  החטיא<BR>את־ישראל  גם<BR>את־המזבח  ההוא<BR>ואת־הבמה  נתץ<BR>וישרף  את־הבמה  הדק<BR>לעפר  ושרף  אשרה׃
ויפן  יאשיהו  וירא  <BR>את־הקברים  אשר־שם<BR>בהר  וישלח  ויקח<BR>את־העצמות<BR>מן־הקברים  וישרף<BR>על־המזבח  ויטמאהו<BR>כדבר  יהוה  אשר  קרא<BR>איש  האלהים  אשר<BR>קרא  את־הדברים<BR>האלה׃
ויאמר  מה  הציון  <BR>הלז  אשר  אני  ראה<BR>ויאמרו  אליו  אנשי<BR>העיר  הקבר<BR>איש־האלהים  אשר־בא<BR>מיהודה  ויקרא<BR>את־הדברים  האלה<BR>אשר  עשית  על  המזבח<BR>בית־אל׃
ויאמר  הניחו  לו  <BR>איש  אל־ינע  עצמתיו<BR>וימלטו  עצמתיו  את<BR>עצמות  הנביא<BR>אשר־בא  משמרון׃
וגם  את־כל־בתי  <BR>הבמות  אשר  בערי<BR>שמרון  אשר  עשו<BR>מלכי  ישראל  להכעיס<BR>הסיר  יאשיהו  ויעש<BR>להם  ככל־המעשים<BR>אשר  עשה  בבית־אל׃
ויזבח  את־כל־כהני  <BR>הבמות  אשר־שם<BR>על־המזבחות  וישרף<BR>את־עצמות  אדם<BR>עליהם  וישב<BR>ירושלם׃
ויצו  המלך  <BR>את־כל־העם  לאמר<BR>עשו  פסח  ליהוה<BR>אלהיכם  ככתוב  על<BR>ספר  הברית  הזה׃
כי  לא  נעשה  כפסח  <BR>הזה  מימי  השפטים<BR>אשר  שפטו  את־ישראל<BR>וכל  ימי  מלכי<BR>ישראל  ומלכי<BR>יהודה׃
כי  אם־בשמנה  עשרה  <BR>שנה  למלך  יאשיהו<BR>נעשה  הפסח  הזה<BR>ליהוה  בירושלם׃
וגם  את־האבות  <BR>ואת־הידענים<BR>ואת־התרפים<BR>ואת־הגללים  ואת<BR>כל־השקצים  אשר<BR>נראו  בארץ  יהודה<BR>ובירושלם  בער<BR>יאשיהו  למען  הקים<BR>את־דברי  התורה<BR>הכתבים  על־הספר<BR>אשר  מצא  חלקיהו<BR>הכהן  בית  יהוה׃
וכמהו  לא־היה  <BR>לפניו  מלך  אשר־שב<BR>אל־יהוה  בכל־לבבו<BR>ובכל־נפשו<BR>ובכל־מאדו  ככל<BR>תורת  משה  ואחריו<BR>לא־קם  כמהו׃
אך  לא־שב  יהוה  <BR>מחרון  אפו  הגדול<BR>אשר־חרה  אפו<BR>ביהודה  על  כל־<BR>הכעסים  אשר  הכעיסו<BR>מנשה׃
ויאמר  יהוה  גם  <BR>את־יהודה  אסיר  מעל<BR>פני  כאשר  הסרתי<BR>את־ישראל  ומאסתי<BR>את־העיר  הזאת<BR>אשר־בחרתי<BR>את־ירושלם<BR>ואת־הבית  אשר<BR>אמרתי  יהיה  שמי<BR>שם׃
ויתר  דברי  יאשיהו  <BR>וכל־אשר  עשה<BR>הלא־הם  כתובים<BR>על־ספר  דברי  הימים<BR>למלכי  יהודה׃
בימיו  עלה  פרעה  <BR>נכה  מלך־מצרים<BR>על־מלך  אשור<BR>על־נהר־פרת  וילך<BR>המלך  יאשיהו<BR>לקראתו  וימיתהו<BR>במגדו  כראתו  אתו׃
וירכבהו  עבדיו  מת  <BR>ממגדו  ויבאהו<BR>ירושלם  ויקברהו<BR>בקברתו  ויקח  עם־<BR>הארץ  את־יהואחז<BR>בן־יאשיהו  וימשחו<BR>אתו  וימליכו  אתו<BR>תחת  אביו׃
בן־עשרים  ושלש  שנה  <BR>יהואחז  במלכו<BR>ושלשה  חדשים  מלך<BR>בירושלם  ושם  אמו<BR>חמוטל  בת־ירמיהו<BR>מלבנה׃
ויעש  הרע  בעיני  <BR>יהוה  ככל  אשר־עשו<BR>אבתיו׃
ויאסרהו  פרעה  נכה  <BR>ברבלה  בארץ  חמת<BR>במלך  בירושלם<BR>ויתן־ענש  על־  הארץ<BR>מאה  ככר־כסף  וככר<BR>זהב׃
וימלך  פרעה  נכה  <BR>את־אליקים<BR>בן־יאשיהו  תחת<BR>יאשיהו  אביו  ויסב<BR>את־  שמו  יהויקים<BR>ואת־יהואחז  לקח<BR>ויבא  מצרים  וימת<BR>שם׃
והכסף  והזהב  נתן  <BR>יהויקים  לפרעה  אך<BR>העריך  את־הארץ  לתת<BR>את־הכסף  על־פי<BR>פרעה  איש  כערכו<BR>נגש  את־הכסף<BR>ואת־הזהב  את־עם<BR>הארץ  לתת  לפרעה<BR>נכה׃
בן־עשרים  וחמש  שנה  <BR>יהויקים  במלכו<BR>ואחת  עשרה  שנה  מלך<BR>בירושלם  ושם  אמו<BR>זבידה  בת־פדיה<BR>מן־רומה׃
ויעש  הרע  בעיני  <BR>יהוה  ככל  אשר־עשו<BR>אבתיו׃
