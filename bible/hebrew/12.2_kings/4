ואשה  אחת  מנשי  <BR>בני־הנביאים  צעקה<BR>אל־אלישע  לאמר<BR>עבדך  אישי  מת  ואתה<BR>ידעת  כי  עבדך  היה<BR>ירא  את־יהוה  והנשה<BR>בא  לקחת  את־שני<BR>ילדי  לו  לעבדים׃
ויאמר  אליה  אלישע  <BR>מה  אעשה־לך  הגידי<BR>לי  מה־יש־לכי  בבית<BR>ותאמר  אין  לשפחתך<BR>כל  בבית  כי<BR>אם־אסוך  שמן׃
ויאמר  לכי  שאלי־לך  <BR>כלים  מן־החוץ  מאת<BR>כל־שכנכי  כלים<BR>רקים  אל־  תמעיטי׃
ובאת  וסגרת  הדלת  <BR>בעדך  ובעד־בניך<BR>ויצקת  על  כל־הכלים<BR>האלה  והמלא  תסיעי׃
ותלך  מאתו  ותסגר  <BR>הדלת  בעדה  ובעד<BR>בניה  הם  מגשים<BR>אליה  והיא  מיצקת׃
ויהי  כמלאת  הכלים  <BR>ותאמר  אל־בנה<BR>הגישה  אלי  עוד  כלי<BR>ויאמר  אליה  אין<BR>עוד  כלי  ויעמד<BR>השמן׃
ותבא  ותגד  לאיש  <BR>האלהים  ויאמר  לכי<BR>מכרי  את־השמן<BR>ושלמי  את־נשיכי<BR>ואת  בניכי  תחיי<BR>בנותר׃
ויהי  היום  ויעבר  <BR>אלישע  אל־שונם  ושם<BR>אשה  גדולה<BR>ותחזק־בו  לאכל־לחם<BR>ויהי  מדי  עברו  יסר<BR>שמה  לאכל־לחם׃
ותאמר  אל־אישה  <BR>הנה־נא  ידעתי  כי<BR>איש  אלהים  קדוש<BR>הוא  עבר  עלינו<BR>תמיד׃
נעשה־נא  עלית־קיר  <BR>קטנה  ונשים  לו  שם<BR>מטה  ושלחן  וכסא<BR>ומנורה  והיה  בבאו<BR>אלינו  יסור  שמה׃
ויהי  היום  ויבא  <BR>שמה  ויסר  אל־העליה<BR>וישכב־שמה׃
ויאמר  אל־גחזי  <BR>נערו  קרא  לשונמית<BR>הזאת  ויקרא־לה<BR>ותעמד  לפניו׃
ויאמר  לו  אמר־נא  <BR>אליה  הנה  חרדת<BR>אלינו  את־כל־החרדה<BR>הזאת  מה  לעשות  לך<BR>היש  לדבר־לך<BR>אל־המלך  או  אל־שר<BR>הצבא  ותאמר  בתוך<BR>עמי  אנכי  ישבת׃
ויאמר  ומה  לעשות  <BR>לה  ויאמר  גיחזי<BR>אבל  בן  אין־לה<BR>ואישה  זקן׃
ויאמר  קרא־לה  <BR>ויקרא־לה  ותעמד<BR>בפתח׃
ויאמר  למועד  הזה  <BR>כעת  חיה  אתי  חבקת<BR>בן  ותאמר  אל־אדני<BR>איש  האלהים<BR>אל־תכזב  בשפחתך׃
ותהר  האשה  ותלד  בן  <BR>למועד  הזה  כעת  חיה<BR>אשר־דבר  אליה<BR>אלישע׃
ויגדל  הילד  ויהי  <BR>היום  ויצא  אל־אביו<BR>אל־הקצרים׃
ויאמר  אל־אביו  <BR>ראשי  ראשי  ויאמר<BR>אל־הנער  שאהו<BR>אל־אמו׃
וישאהו  ויביאהו  <BR>אל־אמו  וישב<BR>על־ברכיה<BR>עד־הצהרים  וימת׃
ותעל  ותשכבהו  <BR>על־מטת  איש  האלהים<BR>ותסגר  בעדו  ותצא׃
ותקרא  אל־אישה  <BR>ותאמר  שלחה  נא  לי<BR>אחד  מן־הנערים<BR>ואחת  האתנות<BR>וארוצה  עד־איש<BR>האלהים  ואשובה׃
ויאמר  מדוע  אתי  <BR>הלכתי  אליו  היום<BR>לא־חדש  ולא  שבת<BR>ותאמר  שלום׃
ותחבש  האתון  ותאמר  <BR>אל־נערה  נהג  ולך<BR>אל־תעצר־לי  לרכב<BR>כי  אם־  אמרתי  לך׃
ותלך  ותבוא  אל־איש  <BR>האלהים  אל־הר<BR>הכרמל  ויהי  כראות<BR>איש־האלהים  אתה<BR>מנגד  ויאמר<BR>אל־גיחזי  נערו  הנה<BR>השונמית  הלז׃
עתה  רוץ־נא  לקראתה  <BR>ואמר־לה  השלום  לך<BR>השלום  לאישך  השלום<BR>לילד  ותאמר  שלום׃
ותבא  אל־איש  <BR>האלהים  אל־ההר<BR>ותחזק  ברגליו  ויגש<BR>גיחזי  להדפה  ויאמר<BR>איש  האלהים<BR>הרפה־לה  כי־נפשה<BR>מרה־לה  ויהוה<BR>העלים  ממני  ולא<BR>הגיד  לי׃
ותאמר  השאלתי  בן  <BR>מאת  אדני  הלא<BR>אמרתי  לא  תשלה<BR>אתי׃
ויאמר  לגיחזי  חגר  <BR>מתניך  וקח  משענתי<BR>בידך  ולך  כי־תמצא<BR>איש  לא  תברכנו<BR>וכי־יברכך  איש  לא<BR>תעננו  ושמת  משענתי<BR>על־פני  הנער׃
ותאמר  אם  הנער  <BR>חי־יהוה  וחי־נפשך<BR>אם־אעזבך  ויקם<BR>וילך  אחריה׃
וגחזי  עבר  לפניהם  <BR>וישם  את־המשענת<BR>על־פני  הנער  ואין<BR>קול  ואין  קשב  וישב<BR>לקראתו  ויגד־לו<BR>לאמר  לא  הקיץ<BR>הנער׃
ויבא  אלישע  הביתה  <BR>והנה  הנער  מת  משכב<BR>על־מטתו׃
ויבא  ויסגר  הדלת  <BR>בעד  שניהם  ויתפלל<BR>אל־יהוה׃
ויעל  וישכב  <BR>על־הילד  וישם  פיו<BR>על־פיו  ועיניו<BR>על־עיניו  וכפיו<BR>על־  כפו  ויגהר<BR>עליו  ויחם  בשר<BR>הילד׃
וישב  וילך  בבית  <BR>אחת  הנה  ואחת  הנה<BR>ויעל  ויגהר  עליו<BR>ויזורר  הנער<BR>עד־שבע  פעמים<BR>ויפקח  הנער<BR>את־עיניו׃
ויקרא  אל־גיחזי  <BR>ויאמר  קרא<BR>אל־השנמית  הזאת<BR>ויקראה  ותבוא  אליו<BR>ויאמר  שאי  בנך׃
ותבא  ותפל  <BR>על־רגליו  ותשתחו<BR>ארצה  ותשא  את־בנה<BR>ותצא׃
ואלישע  שב  הגלגלה  <BR>והרעב  בארץ  ובני<BR>הנביאים  ישבים<BR>לפניו  ויאמר  לנערו<BR>שפת  הסיר  הגדולה<BR>ובשל  נזיד  לבני<BR>הנביאים׃
ויצא  אחד  אל־השדה  <BR>ללקט  ארת  וימצא<BR>גפן  שדה  וילקט<BR>ממנו  פקעת  שדה  מלא<BR>בגדו  ויבא  ויפלח<BR>אל־סיר  הנזיד<BR>כי־לא  ידעו׃
ויצקו  לאנשים  <BR>לאכול  ויהי  כאכלם<BR>מהנזיד  והמה  צעקו<BR>ויאמרו  מות  בסיר<BR>איש  האלהים  ולא<BR>יכלו  לאכל׃
ויאמר  וקחו־קמח  <BR>וישלך  אל־הסיר<BR>ויאמר  צק  לעם<BR>ויאכלו  ולא  היה<BR>דבר  רע  בסיר׃
ואיש  בא  מבעל  שלשה  <BR>ויבא  לאיש  האלהים<BR>לחם  בכורים<BR>עשרים־לחם  שערים<BR>וכרמל  בצקלנו<BR>ויאמר  תן  לעם<BR>ויאכלו׃
ויאמר  משרתו  מה  <BR>אתן  זה  לפני  מאה<BR>איש  ויאמר  תן  לעם<BR>ויאכלו  כי  כה  אמר<BR>יהוה  אכל  והותר׃
ויתן  לפניהם  <BR>ויאכלו  ויותרו<BR>כדבר  יהוה׃
