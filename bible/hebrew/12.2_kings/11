ועתליה  אם  אחזיהו  <BR>וראתה  כי  מת  בנה<BR>ותקם  ותאבד  את<BR>כל־זרע  הממלכה׃
ותקח  יהושבע  <BR>בת־המלך־יורם  אחות<BR>אחזיהו  את־יואש<BR>בן־אחזיה  ותגנב<BR>אתו  מתוך  בני־המלך<BR>הממותתים  אתו<BR>ואת־מינקתו  בחדר<BR>המטות  ויסתרו  אתו<BR>מפני  עתליהו  ולא<BR>הומת׃
ויהי  אתה  בית  יהוה  <BR>מתחבא  שש  שנים<BR>ועתליה  מלכת<BR>על־הארץ׃
ובשנה  השביעית  שלח  <BR>יהוידע  ויקח<BR>את־שרי  המאיות<BR>לכרי  ולרצים  ויבא<BR>אתם  אליו  בית  יהוה<BR>ויכרת  להם  ברית<BR>וישבע  אתם  בבית<BR>יהוה  וירא  אתם<BR>את־בן־המלך׃
ויצום  לאמר  זה  <BR>הדבר  אשר  תעשון<BR>השלשית  מכם  באי<BR>השבת  ושמרי  משמרת<BR>בית  המלך׃
והשלשית  בשער  סור  <BR>והשלשית  בשער  אחר<BR>הרצים  ושמרתם<BR>את־משמרת  הבית<BR>מסח׃
ושתי  הידות  בכם  כל  <BR>יצאי  השבת  ושמרו<BR>את־משמרת  בית־יהוה<BR>אל־המלך׃
והקפתם  על־המלך  <BR>סביב  איש  וכליו<BR>בידו  והבא<BR>אל־השדרות  יומת<BR>והיו  את־המלך<BR>בצאתו  ובבאו׃
ויעשו  שרי  המאיות  <BR>ככל  אשר־צוה<BR>יהוידע  הכהן  ויקחו<BR>איש  את־אנשיו  באי<BR>השבת  עם  יצאי  השבת<BR>ויבאו  אל־יהוידע<BR>הכהן׃
ויתן  הכהן  לשרי  <BR>המאיות  את־החנית<BR>ואת־השלטים  אשר<BR>למלך  דוד  אשר  בבית<BR>יהוה׃
ויעמדו  הרצים  איש  <BR>וכליו  בידו  מכתף<BR>הבית  הימנית<BR>עד־כתף  הבית<BR>השמאלית  למזבח<BR>ולבית  על־המלך<BR>סביב׃
ויוצא  את־בן־המלך  <BR>ויתן  עליו  את־הנזר<BR>ואת־העדות  וימלכו<BR>אתו  וימשחהו<BR>ויכו־כף  ויאמרו<BR>יחי  המלך׃
ותשמע  עתליה  <BR>את־קול  הרצין  העם<BR>ותבא  אל־העם  בית<BR>יהוה׃
ותרא  והנה  המלך  <BR>עמד  על־העמוד<BR>כמשפט  והשרים<BR>והחצצרות  אל־המלך<BR>וכל־עם  הארץ  שמח<BR>ותקע  בחצצרות<BR>ותקרע  עתליה<BR>את־בגדיה  ותקרא<BR>קשר  קשר׃
ויצו  יהוידע  הכהן  <BR>את־שרי  המיאות<BR>פקדי  החיל  ויאמר<BR>אליהם  הוציאו  אתה<BR>אל־מבית  לשדרת<BR>והבא  אחריה  המת<BR>בחרב  כי  אמר  הכהן<BR>אל־תומת  בית  יהוה׃
וישמו  לה  ידים  <BR>ותבוא  דרך־מבוא<BR>הסוסים  בית  המלך<BR>ותומת  שם׃
ויכרת  יהוידע  <BR>את־הברית  בין  יהוה<BR>ובין  המלך  ובין<BR>העם  להיות  לעם<BR>ליהוה  ובין  המלך<BR>ובין  העם׃
ויבאו  כל־עם  הארץ  <BR>בית־הבעל  ויתצהו<BR>את־מזבחתו<BR>ואת־צלמיו  שברו<BR>היטב  ואת  מתן  כהן<BR>הבעל  הרגו  לפני<BR>המזבחות  וישם  הכהן<BR>פקדות  על־בית<BR>יהוה׃
ויקח  את־שרי  המאות  <BR>ואת־הכרי<BR>ואת־הרצים  ואת<BR>כל־עם  הארץ  וירידו<BR>את־המלך  מבית  יהוה<BR>ויבואו  דרך־שער<BR>הרצים  בית  המלך<BR>וישב  על־כסא<BR>המלכים׃
וישמח  כל־עם־הארץ  <BR>והעיר  שקטה<BR>ואת־עתליהו  המיתו<BR>בחרב  בית  מלך׃
בן־שבע  שנים  יהואש  <BR>במלכו׃
