ואלישע  דבר  <BR>אל־האשה  אשר־החיה<BR>את־בנה  לאמר  קומי<BR>ולכי  אתי  וביתך<BR>וגורי  באשר  תגורי<BR>כי־קרא  יהוה  לרעב<BR>וגם־בא  אל־הארץ<BR>שבע  שנים׃
ותקם  האשה  ותעש  <BR>כדבר  איש  האלהים<BR>ותלך  היא  וביתה<BR>ותגר  בארץ־  פלשתים<BR>שבע  שנים׃
ויהי  מקצה  שבע  <BR>שנים  ותשב  האשה<BR>מארץ  פלשתים  ותצא<BR>לצעק  אל־המלך  אל־<BR>ביתה  ואל־שדה׃
והמלך  מדבר  <BR>אל־גחזי  נער<BR>איש־האלהים  לאמר<BR>ספרה־נא  לי  את  כל־<BR>הגדלות  אשר־עשה<BR>אלישע׃
ויהי  הוא  מספר  <BR>למלך  את  אשר־החיה<BR>את־המת  והנה  האשה<BR>אשר־החיה  את־  בנה<BR>צעקת  אל־המלך<BR>על־ביתה  ועל־שדה<BR>ויאמר  גחזי  אדני<BR>המלך  זאת  האשה<BR>וזה־בנה  אשר־החיה<BR>אלישע׃
וישאל  המלך  לאשה  <BR>ותספר־לו  ויתן־לה<BR>המלך  סריס  אחד<BR>לאמר  השיב  את־<BR>כל־אשר־לה  ואת<BR>כל־תבואת  השדה<BR>מיום  עזבה  את־הארץ<BR>ועד־עתה׃
ויבא  אלישע  דמשק  <BR>ובן־הדד  מלך־ארם<BR>חלה  ויגד־לו  לאמר<BR>בא  איש  האלהים<BR>עד־הנה׃
ויאמר  המלך  <BR>אל־חזהאל  קח  בידך<BR>מנחה  ולך  לקראת<BR>איש  האלהים  ודרשת<BR>את־יהוה  מאותו<BR>לאמר  האחיה  מחלי<BR>זה׃
וילך  חזאל  לקראתו  <BR>ויקח  מנחה  בידו<BR>וכל־טוב  דמשק  משא<BR>ארבעים  גמל  ויבא<BR>ויעמד  לפניו  ויאמר<BR>בנך  בן־הדד<BR>מלך־ארם  שלחני<BR>אליך  לאמר  האחיה<BR>מחלי  זה׃
ויאמר  אליו  אלישע  <BR>לך  אמר־לא  חיה<BR>תחיה  והראני  יהוה<BR>כי־מות  ימות׃
ויעמד  את־פניו  <BR>וישם  עד־בש  ויבך<BR>איש  האלהים׃
ויאמר  חזאל  מדוע  <BR>אדני  בכה  ויאמר<BR>כי־ידעתי  את<BR>אשר־תעשה  לבני<BR>ישראל  רעה  מבצריהם<BR>תשלח  באש  ובחריהם<BR>בחרב  תהרג  ועלליהם<BR>תרטש  והרתיהם<BR>תבקע׃
ויאמר  חזהאל  כי  מה  <BR>עבדך  הכלב  כי  יעשה<BR>הדבר  הגדול  הזה<BR>ויאמר  אלישע  הראני<BR>יהוה  אתך  מלך<BR>על־ארם׃
וילך  מאת  אלישע  <BR>ויבא  אל־אדניו<BR>ויאמר  לו  מה־אמר<BR>לך  אלישע  ויאמר<BR>אמר  לי  חיה  תחיה׃
ויהי  ממחרת  ויקח  <BR>המכבר  ויטבל  במים<BR>ויפרש  על־פניו<BR>וימת  וימלך  חזהאל<BR>תחתיו׃
ובשנת  חמש  ליורם  <BR>בן־אחאב  מלך  ישראל<BR>ויהושפט  מלך  יהודה<BR>מלך  יהורם<BR>בן־יהושפט  מלך<BR>יהודה׃
בן־שלשים  ושתים  <BR>שנה  היה  במלכו<BR>ושמנה  שנה  מלך<BR>בירושלם׃
וילך  בדרך  מלכי  <BR>ישראל  כאשר  עשו<BR>בית  אחאב  כי<BR>בת־אחאב  היתה־לו<BR>לאשה  ויעש  הרע<BR>בעיני  יהוה׃
ולא־אבה  יהוה  <BR>להשחית  את־יהודה<BR>למען  דוד  עבדו<BR>כאשר  אמר־לו  לתת<BR>לו  ניר  לבניו<BR>כל־הימים׃
בימיו  פשע  אדום  <BR>מתחת  יד־יהודה<BR>וימלכו  עליהם  מלך׃
ויעבר  יורם  צעירה  <BR>וכל־הרכב  עמו<BR>ויהי־הוא  קם  לילה<BR>ויכה  את־אדום<BR>הסביב  אליו  ואת<BR>שרי  הרכב  וינס  העם<BR>לאהליו׃
ויפשע  אדום  מתחת  <BR>יד־יהודה  עד  היום<BR>הזה  אז  תפשע  לבנה<BR>בעת  ההיא׃
ויתר  דברי  יורם  <BR>וכל־אשר  עשה<BR>הלוא־הם  כתובים<BR>על־ספר  דברי  הימים<BR>למלכי  יהודה׃
וישכב  יורם  <BR>עם־אבתיו  ויקבר<BR>עם־אבתיו  בעיר  דוד<BR>וימלך  אחזיהו  בנו<BR>תחתיו׃
בשנת  שתים־עשרה  <BR>שנה  ליורם  בן־אחאב<BR>מלך  ישראל  מלך<BR>אחזיהו  בן־  יהורם<BR>מלך  יהודה׃
בן־עשרים  ושתים  <BR>שנה  אחזיהו  במלכו<BR>ושנה  אחת  מלך<BR>בירושלם  ושם  אמו<BR>עתליהו  בת־עמרי<BR>מלך  ישראל׃
וילך  בדרך  בית  <BR>אחאב  ויעש  הרע<BR>בעיני  יהוה  כבית<BR>אחאב  כי  חתן  בית־<BR>אחאב  הוא׃
וילך  את־יורם  <BR>בן־אחאב  למלחמה<BR>עם־חזהאל  מלך־ארם<BR>ברמת  גלעד  ויכו<BR>ארמים  את־יורם׃
וישב  יורם  המלך  <BR>להתרפא  ביזרעאל<BR>מן־המכים  אשר  יכהו<BR>ארמים  ברמה  בהלחמו<BR>את־חזהאל  מלך  ארם<BR>ואחזיהו  בן־יהורם<BR>מלך  יהודה  ירד<BR>לראות  את־  יורם<BR>בן־אחאב  ביזרעאל<BR>כי־חלה  הוא׃
