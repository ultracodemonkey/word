בשנת  שתים  עשרה  <BR>לאחז  מלך  יהודה<BR>מלך  הושע  בן־אלה<BR>בשמרון  על־ישראל<BR>תשע  שנים׃
ויעש  הרע  בעיני  <BR>יהוה  רק  לא  כמלכי<BR>ישראל  אשר  היו<BR>לפניו׃
עליו  עלה  שלמנאסר  <BR>מלך  אשור  ויהי־לו<BR>הושע  עבד  וישב  לו<BR>מנחה׃
וימצא  מלך־אשור  <BR>בהושע  קשר  אשר  שלח<BR>מלאכים  אל־סוא<BR>מלך־מצרים  ולא־<BR>העלה  מנחה  למלך<BR>אשור  כשנה  בשנה<BR>ויעצרהו  מלך  אשור<BR>ויאסרהו  בית  כלא׃
ויעל  מלך־אשור  <BR>בכל־הארץ  ויעל<BR>שמרון  ויצר  עליה<BR>שלש  שנים׃
בשנת  התשיעית  <BR>להושע  לכד<BR>מלך־אשור  את־שמרון<BR>ויגל  את־ישראל<BR>אשורה  וישב  אתם<BR>בחלח  ובחבור  נהר<BR>גוזן  וערי  מדי׃
ויהי  כי־חטאו  <BR>בני־ישראל  ליהוה<BR>אלהיהם  המעלה  אתם<BR>מארץ  מצרים  מתחת<BR>יד  פרעה  מלך־מצרים<BR>וייראו  אלהים<BR>אחרים׃
וילכו  בחקות  הגוים  <BR>אשר  הוריש  יהוה<BR>מפני  בני  ישראל<BR>ומלכי  ישראל  אשר<BR>עשו׃
ויחפאו  בני־ישראל  <BR>דברים  אשר  לא־כן<BR>על־יהוה  אלהיהם<BR>ויבנו  להם  במות<BR>בכל־עריהם  ממגדל<BR>נוצרים  עד־עיר<BR>מבצר׃
ויצבו  להם  מצבות  <BR>ואשרים  על  כל־גבעה<BR>גבהה  ותחת  כל־עץ<BR>רענן׃
ויקטרו־שם  <BR>בכל־במות  כגוים<BR>אשר־הגלה  יהוה<BR>מפניהם  ויעשו<BR>דברים  רעים  להכעיס<BR>את־יהוה׃
ויעבדו  הגללים  אשר  <BR>אמר  יהוה  להם  לא<BR>תעשו  את־הדבר  הזה׃
ויעד  יהוה  בישראל  <BR>וביהודה  ביד<BR>כל־נביאו  כל־חזה<BR>לאמר  שבו  מדרכיכם<BR>הרעים  ושמרו  מצותי<BR>חקותי  ככל־התורה<BR>אשר  צויתי<BR>את־אבתיכם  ואשר<BR>שלחתי  אליכם  ביד<BR>עבדי  הנביאים׃
ולא  שמעו  ויקשו  <BR>את־ערפם  כערף<BR>אבותם  אשר  לא<BR>האמינו  ביהוה<BR>אלהיהם׃
וימאסו  את־חקיו  <BR>ואת־בריתו  אשר  כרת<BR>את־אבותם  ואת<BR>עדותיו  אשר  העיד<BR>בם  וילכו  אחרי<BR>ההבל  ויהבלו  ואחרי<BR>הגוים  אשר  סביבתם<BR>אשר  צוה  יהוה  אתם<BR>לבלתי  עשות  כהם׃
ויעזבו  את־כל־מצות  <BR>יהוה  אלהיהם  ויעשו<BR>להם  מסכה  שנים<BR>עגלים  ויעשו  אשירה<BR>וישתחוו  לכל־צבא<BR>השמים  ויעבדו<BR>את־הבעל׃
ויעבירו  את־בניהם  <BR>ואת־בנותיהם  באש<BR>ויקסמו  קסמים<BR>וינחשו  ויתמכרו<BR>לעשות  הרע  בעיני<BR>יהוה  להכעיסו׃
ויתאנף  יהוה  מאד  <BR>בישראל  ויסרם  מעל<BR>פניו  לא  נשאר  רק<BR>שבט  יהודה  לבדו׃
גם־יהודה  לא  שמר  <BR>את־מצות  יהוה<BR>אלהיהם  וילכו<BR>בחקות  ישראל  אשר<BR>עשו׃
וימאס  יהוה  <BR>בכל־זרע  ישראל<BR>ויענם  ויתנם<BR>ביד־שסים  עד  אשר<BR>השליכם  מפניו׃
כי־קרע  ישראל  מעל  <BR>בית  דוד  וימליכו<BR>את־ירבעם  בן־נבט<BR>וידא  ירבעם<BR>את־ישראל  מאחרי<BR>יהוה  והחטיאם  חטאה<BR>גדולה׃
וילכו  בני  ישראל  <BR>בכל־חטאות  ירבעם<BR>אשר  עשה  לא־סרו<BR>ממנה׃
עד  אשר־הסיר  יהוה  <BR>את־ישראל  מעל  פניו<BR>כאשר  דבר  ביד<BR>כל־עבדיו  הנביאים<BR>ויגל  ישראל  מעל<BR>אדמתו  אשורה  עד<BR>היום  הזה׃
ויבא  מלך־אשור  <BR>מבבל  ומכותה  ומעוא<BR>ומחמת  וספרוים<BR>וישב  בערי  שמרון<BR>תחת  בני  ישראל<BR>וירשו  את־שמרון<BR>וישבו  בעריה׃
ויהי  בתחלת  שבתם  <BR>שם  לא  יראו<BR>את־יהוה  וישלח<BR>יהוה  בהם<BR>את־האריות  ויהיו<BR>הרגים  בהם׃
ויאמרו  למלך  אשור  <BR>לאמר  הגוים  אשר<BR>הגלית  ותושב  בערי<BR>שמרון  לא  ידעו<BR>את־משפט  אלהי  הארץ<BR>וישלח־בם<BR>את־האריות  והנם<BR>ממיתים  אותם  כאשר<BR>אינם  ידעים<BR>את־משפט  אלהי<BR>הארץ׃
ויצו  מלך־אשור  <BR>לאמר  הליכו  שמה<BR>אחד  מהכהנים  אשר<BR>הגליתם  משם  וילכו<BR>וישבו  שם  וירם<BR>את־משפט  אלהי<BR>הארץ׃
ויבא  אחד  מהכהנים  <BR>אשר  הגלו  משמרון<BR>וישב  בבית־אל  ויהי<BR>מורה  אתם  איך<BR>ייראו  את־יהוה׃
ויהיו  עשים  גוי  <BR>גוי  אלהיו  ויניחו<BR>בבית  הבמות  אשר<BR>עשו  השמרנים  גוי<BR>גוי  בעריהם  אשר  הם<BR>ישבים  שם׃
ואנשי  בבל  עשו  <BR>את־סכות  בנות<BR>ואנשי־כות  עשו<BR>את־נרגל  ואנשי  חמת<BR>עשו  את־אשימא׃
והעוים  עשו  נבחז  <BR>ואת־תרתק  והספרוים<BR>שרפים  את־בניהם<BR>באש  לאדרמלך<BR>וענמלך  אלה  ספרים׃
ויהיו  יראים  <BR>את־יהוה  ויעשו  להם<BR>מקצותם  כהני  במות<BR>ויהיו  עשים  להם<BR>בבית  הבמות׃
את־יהוה  היו  יראים  <BR>ואת־אלהיהם  היו<BR>עבדים  כמשפט  הגוים<BR>אשר־הגלו  אתם  משם׃
עד  היום  הזה  הם  <BR>עשים  כמשפטים<BR>הראשנים  אינם<BR>יראים  את־יהוה<BR>ואינם  עשים  כחקתם<BR>וכמשפטם  וכתורה<BR>וכמצוה  אשר  צוה<BR>יהוה  את־בני  יעקב<BR>אשר־  שם  שמו<BR>ישראל׃
ויכרת  יהוה  אתם  <BR>ברית  ויצום  לאמר<BR>לא  תיראו  אלהים<BR>אחרים  ולא־  תשתחוו<BR>להם  ולא  תעבדום<BR>ולא  תזבחו  להם׃
כי  אם־את־יהוה  אשר  <BR>העלה  אתכם  מארץ<BR>מצרים  בכח  גדול<BR>ובזרוע  נטויה  אתו<BR>תיראו  ולו  תשתחוו<BR>ולו  תזבחו׃
ואת־החקים  <BR>ואת־המשפטים<BR>והתורה  והמצוה  אשר<BR>כתב  לכם  תשמרון<BR>לעשות  כל־הימים<BR>ולא  תיראו  אלהים<BR>אחרים׃
והברית  אשר־כרתי  <BR>אתכם  לא  תשכחו  ולא<BR>תיראו  אלהים<BR>אחרים׃
כי  אם־את־יהוה  <BR>אלהיכם  תיראו  והוא<BR>יציל  אתכם  מיד<BR>כל־איביכם׃
ולא  שמעו  כי  <BR>אם־כמשפטם  הראשון<BR>הם  עשים׃
ויהיו  הגוים  האלה  <BR>יראים  את־יהוה<BR>ואת־פסיליהם  היו<BR>עבדים  גם־  בניהם<BR>ובני  בניהם  כאשר<BR>עשו  אבתם  הם  עשים<BR>עד  היום  הזה׃
