בן־שמנה  שנה  <BR>יאשיהו  במלכו<BR>ושלשים  ואחת  שנה<BR>מלך  בירושלם  ושם<BR>אמו  ידידה  בת־עדיה<BR>מבצקת׃
ויעש  הישר  בעיני  <BR>יהוה  וילך  בכל־דרך<BR>דוד  אביו  ולא־סר<BR>ימין  ושמאול׃
ויהי  בשמנה  עשרה  <BR>שנה  למלך  יאשיהו<BR>שלח  המלך  את־שפן<BR>בן־אצליהו  בן־<BR>משלם  הספר  בית<BR>יהוה  לאמר׃
עלה  אל־חלקיהו  <BR>הכהן  הגדול  ויתם<BR>את־הכסף  המובא  בית<BR>יהוה  אשר  אספו<BR>שמרי  הסף  מאת  העם׃
ויתנה  על־יד  עשי  <BR>המלאכה  המפקדים<BR>בבית  יהוה  ויתנו<BR>אתו  לעשי  המלאכה<BR>אשר  בבית  יהוה<BR>לחזק  בדק  הבית׃
לחרשים  ולבנים  <BR>ולגדרים  ולקנות<BR>עצים  ואבני  מחצב<BR>לחזק  את־הבית׃
אך  לא־יחשב  אתם  <BR>הכסף  הנתן  על־ידם<BR>כי  באמונה  הם<BR>עשים׃
ויאמר  חלקיהו  הכהן  <BR>הגדול  על־שפן  הספר<BR>ספר  התורה  מצאתי<BR>בבית  יהוה  ויתן<BR>חלקיה  את־הספר<BR>אל־שפן  ויקראהו׃
ויבא  שפן  הספר  <BR>אל־המלך  וישב<BR>את־המלך  דבר  ויאמר<BR>התיכו  עבדיך  את־<BR>הכסף  הנמצא  בבית<BR>ויתנהו  על־יד  עשי<BR>המלאכה  המפקדים<BR>בית  יהוה׃
ויגד  שפן  הספר  <BR>למלך  לאמר  ספר  נתן<BR>לי  חלקיה  הכהן<BR>ויקראהו  שפן  לפני<BR>המלך׃
ויהי  כשמע  המלך  <BR>את־דברי  ספר  התורה<BR>ויקרע  את־בגדיו׃
ויצו  המלך  <BR>את־חלקיה  הכהן<BR>ואת־אחיקם  בן־שפן<BR>ואת־עכבור<BR>בן־מיכיה  ואת  שפן<BR>הספר  ואת  עשיה<BR>עבד־המלך  לאמר׃
לכו  דרשו  את־יהוה  <BR>בעדי  ובעד־העם<BR>ובעד  כל־יהודה<BR>על־דברי  הספר<BR>הנמצא  הזה<BR>כי־גדולה  חמת  יהוה<BR>אשר־היא  נצתה  בנו<BR>על  אשר  לא־שמעו<BR>אבתינו  על־דברי<BR>הספר  הזה  לעשות<BR>ככל־הכתוב  עלינו׃
וילך  חלקיהו  הכהן  <BR>ואחיקם  ועכבור<BR>ושפן  ועשיה<BR>אל־חלדה  הנביאה<BR>אשת  שלם  בן־תקוה<BR>בן־חרחס  שמר<BR>הבגדים  והיא  ישבת<BR>בירושלם  במשנה<BR>וידברו  אליה׃
ותאמר  אליהם  <BR>כה־אמר  יהוה  אלהי<BR>ישראל  אמרו  לאיש<BR>אשר־שלח  אתכם  אלי׃
כה  אמר  יהוה  הנני  <BR>מביא  רעה  אל־המקום<BR>הזה  ועל־ישביו  את<BR>כל־דברי  הספר  אשר<BR>קרא  מלך  יהודה׃
תחת  אשר  עזבוני  <BR>ויקטרו  לאלהים<BR>אחרים  למען<BR>הכעיסני  בכל  מעשה<BR>ידיהם  ונצתה  חמתי<BR>במקום  הזה  ולא<BR>תכבה׃
ואל־מלך  יהודה  <BR>השלח  אתכם  לדרש<BR>את־יהוה  כה  תאמרו<BR>אליו  כה־אמר  יהוה<BR>אלהי  ישראל  הדברים<BR>אשר  שמעת׃
יען  רך־לבבך  ותכנע  <BR>מפני  יהוה  בשמעך<BR>אשר  דברתי<BR>על־המקום  הזה  ועל־<BR>ישביו  להיות  לשמה<BR>ולקללה  ותקרע<BR>את־בגדיך  ותבכה<BR>לפני  וגם  אנכי<BR>שמעתי  נאם־יהוה׃
לכן  הנני  אספך  <BR>על־אבתיך  ונאספת<BR>אל־קברתיך  בשלום<BR>ולא־תראינה  עיניך<BR>בכל  הרעה  אשר־אני<BR>מביא  על־המקום  הזה<BR>וישיבו  את־המלך<BR>דבר׃
