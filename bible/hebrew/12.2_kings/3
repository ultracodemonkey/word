ויהורם  בן־אחאב  <BR>מלך  על־ישראל<BR>בשמרון  בשנת  שמנה<BR>עשרה  ליהושפט  מלך<BR>יהודה  וימלך<BR>שתים־עשרה  שנה׃
ויעשה  הרע  בעיני  <BR>יהוה  רק  לא  כאביו<BR>וכאמו  ויסר<BR>את־מצבת  הבעל  אשר<BR>עשה  אביו׃
רק  בחטאות  ירבעם  <BR>בן־נבט  אשר־החטיא<BR>את־ישראל  דבק<BR>לא־סר  ממנה׃
ומישע  מלך־מואב  <BR>היה  נקד  והשיב<BR>למלך־ישראל<BR>מאה־אלף  כרים  ומאה<BR>אלף  אילים  צמר׃
ויהי  כמות  אחאב  <BR>ויפשע  מלך־מואב<BR>במלך  ישראל׃
ויצא  המלך  יהורם  <BR>ביום  ההוא  משמרון<BR>ויפקד<BR>את־כל־ישראל׃
וילך  וישלח  <BR>אל־יהושפט<BR>מלך־יהודה  לאמר<BR>מלך  מואב  פשע  בי<BR>התלך  אתי  אל־מואב<BR>למלחמה  ויאמר  אעלה<BR>כמוני  כמוך  כעמי<BR>כעמך  כסוסי<BR>כסוסיך׃
ויאמר  אי־זה  הדרך  <BR>נעלה  ויאמר  דרך<BR>מדבר  אדום׃
וילך  מלך  ישראל  <BR>ומלך־יהודה  ומלך<BR>אדום  ויסבו  דרך<BR>שבעת  ימים  ולא־<BR>היה  מים  למחנה<BR>ולבהמה  אשר<BR>ברגליהם׃
ויאמר  מלך  ישראל  <BR>אהה  כי־קרא  יהוה<BR>לשלשת  המלכים  האלה<BR>לתת  אותם<BR>ביד־מואב׃
ויאמר  יהושפט  האין  <BR>פה  נביא  ליהוה<BR>ונדרשה  את־יהוה<BR>מאותו  ויען  אחד<BR>מעבדי  מלך־ישראל<BR>ויאמר  פה  אלישע<BR>בן־שפט  אשר־יצק<BR>מים  על־ידי  אליהו׃
ויאמר  יהושפט  יש  <BR>אותו  דבר־יהוה<BR>וירדו  אליו  מלך<BR>ישראל  ויהושפט<BR>ומלך  אדום׃
ויאמר  אלישע  <BR>אל־מלך  ישראל<BR>מה־לי  ולך  לך<BR>אל־נביאי  אביך<BR>ואל־  נביאי  אמך<BR>ויאמר  לו  מלך<BR>ישראל  אל  כי־קרא<BR>יהוה  לשלשת  המלכים<BR>האלה  לתת  אותם<BR>ביד־מואב׃
ויאמר  אלישע  <BR>חי־יהוה  צבאות  אשר<BR>עמדתי  לפניו  כי<BR>לולי  פני  יהושפט<BR>מלך־יהודה  אני  נשא<BR>אם־אביט  אליך<BR>ואם־אראך׃
ועתה  קחו־לי  מנגן  <BR>והיה  כנגן  המנגן<BR>ותהי  עליו<BR>יד־יהוה׃
ויאמר  כה  אמר  יהוה  <BR>עשה  הנחל  הזה  גבים<BR>גבים׃
כי־כה  אמר  יהוה  <BR>לא־תראו  רוח<BR>ולא־תראו  גשם<BR>והנחל  ההוא  ימלא<BR>מים  ושתיתם  אתם<BR>ומקניכם  ובהמתכם׃
ונקל  זאת  בעיני  <BR>יהוה  ונתן  את־מואב<BR>בידכם׃
והכיתם  כל־עיר  <BR>מבצר  וכל־עיר<BR>מבחור  וכל־עץ  טוב<BR>תפילו  וכל־מעיני־<BR>מים  תסתמו  וכל<BR>החלקה  הטובה  תכאבו<BR>באבנים׃
ויהי  בבקר  כעלות  <BR>המנחה  והנה־מים<BR>באים  מדרך  אדום<BR>ותמלא  הארץ  את־<BR>המים׃
וכל־מואב  שמעו  <BR>כי־עלו  המלכים<BR>להלחם  בם  ויצעקו<BR>מכל  חגר  חגרה<BR>ומעלה  ויעמדו<BR>על־הגבול׃
וישכימו  בבקר  <BR>והשמש  זרחה<BR>על־המים  ויראו<BR>מואב  מנגד  את־המים<BR>אדמים  כדם׃
ויאמרו  דם  זה  החרב  <BR>נחרבו  המלכים  ויכו<BR>איש  את־רעהו  ועתה<BR>לשלל  מואב׃
ויבאו  אל־מחנה  <BR>ישראל  ויקמו  ישראל<BR>ויכו  את־מואב<BR>וינסו  מפניהם<BR>ויבו־בה  והכות<BR>את־מואב׃
והערים  יהרסו  <BR>וכל־חלקה  טובה<BR>ישליכו  איש־אבנו<BR>ומלאוה  וכל־מעין־<BR>מים  יסתמו<BR>וכל־עץ־טוב  יפילו<BR>עד־השאיר  אבניה<BR>בקיר  חרשת  ויסבו<BR>הקלעים  ויכוה׃
וירא  מלך  מואב  <BR>כי־חזק  ממנו<BR>המלחמה  ויקח  אותו<BR>שבע־מאות  איש  שלף<BR>חרב  להבקיע  אל־מלך<BR>אדום  ולא  יכלו׃
ויקח  את־בנו  הבכור  <BR>אשר־ימלך  תחתיו<BR>ויעלהו  עלה<BR>על־החמה  ויהי  קצף־<BR>גדול  על־ישראל<BR>ויסעו  מעליו  וישבו<BR>לארץ׃
