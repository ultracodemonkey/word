ונעמן  שר־צבא  <BR>מלך־ארם  היה  איש<BR>גדול  לפני  אדניו<BR>ונשא  פנים  כי־בו<BR>נתן־יהוה  תשועה<BR>לארם  והאיש  היה<BR>גבור  חיל  מצרע׃
וארם  יצאו  גדודים  <BR>וישבו  מארץ  ישראל<BR>נערה  קטנה  ותהי<BR>לפני  אשת  נעמן׃
ותאמר  אל־גברתה  <BR>אחלי  אדני  לפני<BR>הנביא  אשר  בשמרון<BR>אז  יאסף  אתו<BR>מצרעתו׃
ויבא  ויגד  לאדניו  <BR>לאמר  כזאת  וכזאת<BR>דברה  הנערה  אשר<BR>מארץ  ישראל׃
ויאמר  מלך־ארם  <BR>לך־בא  ואשלחה  ספר<BR>אל־מלך  ישראל  וילך<BR>ויקח  בידו  עשר<BR>ככרי־כסף  וששת<BR>אלפים  זהב  ועשר<BR>חליפות  בגדים׃
ויבא  הספר  אל־מלך  <BR>ישראל  לאמר  ועתה<BR>כבוא  הספר  הזה<BR>אליך  הנה  שלחתי<BR>אליך  את־נעמן  עבדי<BR>ואספתו  מצרעתו׃
ויהי  כקרא  <BR>מלך־ישראל  את־הספר<BR>ויקרע  בגדיו  ויאמר<BR>האלהים  אני  להמית<BR>ולהחיות  כי־זה  שלח<BR>אלי  לאסף  איש<BR>מצרעתו  כי<BR>אך־דעו־נא  וראו<BR>כי־מתאנה  הוא  לי׃
ויהי  כשמע  אלישע  <BR>איש־האלהים  כי־קרע<BR>מלך־ישראל<BR>את־בגדיו  וישלח<BR>אל־  המלך  לאמר  למה<BR>קרעת  בגדיך  יבא־נא<BR>אלי  וידע  כי  יש<BR>נביא  בישראל׃
ויבא  נעמן  בסוסו  <BR>וברכבו  ויעמד<BR>פתח־הבית  לאלישע׃
וישלח  אליו  אלישע  <BR>מלאך  לאמר  הלוך<BR>ורחצת  שבע־פעמים<BR>בירדן  וישב  בשרך<BR>לך  וטהר׃
ויקצף  נעמן  וילך  <BR>ויאמר  הנה  אמרתי<BR>אלי  יצא  יצוא  ועמד<BR>וקרא  בשם־  יהוה<BR>אלהיו  והניף  ידו<BR>אל־המקום  ואסף<BR>המצרע׃
הלא  טוב  אבנה  <BR>ופרפר  נהרות  דמשק<BR>מכל  מימי  ישראל<BR>הלא־ארחץ  בהם<BR>וטהרתי  ויפן  וילך<BR>בחמה׃
ויגשו  עבדיו  <BR>וידברו  אליו<BR>ויאמרו  אבי  דבר<BR>גדול  הנביא  דבר<BR>אליך  הלוא  תעשה<BR>ואף  כי־אמר  אליך<BR>רחץ  וטהר׃
וירד  ויטבל  בירדן  <BR>שבע  פעמים  כדבר<BR>איש  האלהים  וישב<BR>בשרו  כבשר  נער  קטן<BR>ויטהר׃
וישב  אל־איש  <BR>האלהים  הוא<BR>וכל־מחנהו  ויבא<BR>ויעמד  לפניו  ויאמר<BR>הנה־  נא  ידעתי  כי<BR>אין  אלהים<BR>בכל־הארץ  כי<BR>אם־בישראל  ועתה<BR>קח־נא  ברכה  מאת<BR>עבדך׃
ויאמר  חי־יהוה  <BR>אשר־עמדתי  לפניו<BR>אם־אקח  ויפצר־בו<BR>לקחת  וימאן׃
ויאמר  נעמן  ולא  <BR>יתן־נא  לעבדך  משא<BR>צמד־פרדים  אדמה  כי<BR>לוא־יעשה  עוד  עבדך<BR>עלה  וזבח  לאלהים<BR>אחרים  כי<BR>אם־ליהוה׃
לדבר  הזה  יסלח  <BR>יהוה  לעבדך  בבוא<BR>אדני  בית־רמון<BR>להשתחות  שמה  והוא<BR>נשען  על־ידי<BR>והשתחויתי  בית  רמן<BR>בהשתחויתי  בית  רמן<BR>יסלח־נא  יהוה<BR>לעבדך  בדבר  הזה׃
ויאמר  לו  לך  לשלום  <BR>וילך  מאתו<BR>כברת־ארץ׃
ויאמר  גיחזי  נער  <BR>אלישע  איש־האלהים<BR>הנה  חשך  אדני<BR>את־נעמן  הארמי  הזה<BR>מקחת  מידו  את<BR>אשר־הביא  חי־יהוה<BR>כי־אם־רצתי  אחריו<BR>ולקחתי  מאתו<BR>מאומה׃
וירדף  גיחזי  אחרי  <BR>נעמן  ויראה  נעמן<BR>רץ  אחריו  ויפל  מעל<BR>המרכבה  לקראתו<BR>ויאמר  השלום׃
ויאמר  שלום  אדני  <BR>שלחני  לאמר  הנה<BR>עתה  זה  באו  אלי<BR>שני־נערים  מהר<BR>אפרים  מבני<BR>הנביאים  תנה־נא<BR>להם  ככר־כסף  ושתי<BR>חלפות  בגדים׃
ויאמר  נעמן  הואל  <BR>קח  ככרים  ויפרץ־בו<BR>ויצר  ככרים  כסף<BR>בשני  חרטים  ושתי<BR>חלפות  בגדים  ויתן<BR>אל־שני  נעריו<BR>וישאו  לפניו׃
ויבא  אל־העפל  ויקח  <BR>מידם  ויפקד  בבית<BR>וישלח  את־האנשים<BR>וילכו׃
והוא־בא  ויעמד  <BR>אל־אדניו  ויאמר<BR>אליו  אלישע  מאן<BR>גחזי  ויאמר  לא־<BR>הלך  עבדך  אנה<BR>ואנה׃
ויאמר  אליו  לא־לבי  <BR>הלך  כאשר  הפך־איש<BR>מעל  מרכבתו  לקראתך<BR>העת  לקחת  את־הכסף<BR>ולקחת  בגדים<BR>וזיתים  וכרמים<BR>וצאן  ובקר  ועבדים<BR>ושפחות׃
וצרעת  נעמן  <BR>תדבק־בך  ובזרעך<BR>לעולם  ויצא  מלפניו<BR>מצרע  כשלג׃
