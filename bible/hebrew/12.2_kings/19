ויהי  כשמע  המלך  <BR>חזקיהו  ויקרע<BR>את־בגדיו  ויתכס<BR>בשק  ויבא  בית<BR>יהוה׃
וישלח  את־אליקים  <BR>אשר־על־הבית  ושבנא<BR>הספר  ואת  זקני<BR>הכהנים  מתכסים<BR>בשקים  אל־ישעיהו<BR>הנביא  בן־אמוץ׃
ויאמרו  אליו  כה  <BR>אמר  חזקיהו<BR>יום־צרה  ותוכחה<BR>ונאצה  היום  הזה  כי<BR>באו  בנים  עד־משבר<BR>וכח  אין  ללדה׃
אולי  ישמע  יהוה  <BR>אלהיך  את  כל־דברי<BR>רב־שקה  אשר  שלחו<BR>מלך־אשור  אדניו<BR>לחרף  אלהים  חי<BR>והוכיח  בדברים  אשר<BR>שמע  יהוה  אלהיך<BR>ונשאת  תפלה  בעד<BR>השארית  הנמצאה׃
ויבאו  עבדי  המלך  <BR>חזקיהו  אל־ישעיהו׃
ויאמר  להם  ישעיהו  <BR>כה  תאמרון<BR>אל־אדניכם  כה  אמר<BR>יהוה  אל־תירא  מפני<BR>הדברים  אשר  שמעת<BR>אשר  גדפו  נערי<BR>מלך־אשור  אתי׃
הנני  נתן  בו  רוח  <BR>ושמע  שמועה  ושב<BR>לארצו  והפלתיו<BR>בחרב  בארצו׃
וישב  רב־שקה  וימצא  <BR>את־מלך  אשור  נלחם<BR>על־לבנה  כי  שמע  כי<BR>נסע  מלכיש׃
וישמע  אל־תרהקה  <BR>מלך־כוש  לאמר  הנה<BR>יצא  להלחם  אתך<BR>וישב  וישלח  מלאכים<BR>אל־חזקיהו  לאמר׃
כה  תאמרון  <BR>אל־חזקיהו<BR>מלך־יהודה  לאמר<BR>אל־ישאך  אלהיך  אשר<BR>אתה  בטח  בו  לאמר<BR>לא  תנתן  ירושלם<BR>ביד  מלך  אשור׃
הנה  אתה  שמעת  את  <BR>אשר  עשו  מלכי  אשור<BR>לכל־הארצות<BR>להחרימם  ואתה<BR>תנצל׃
ההצילו  אתם  אלהי  <BR>הגוים  אשר  שחתו<BR>אבותי  את־גוזן<BR>ואת־חרן  ורצף<BR>ובני־עדן  אשר<BR>בתלאשר׃
איו  מלך־חמת  ומלך  <BR>ארפד  ומלך  לעיר<BR>ספרוים  הנע  ועוה׃
ויקח  חזקיהו  <BR>את־הספרים  מיד<BR>המלאכים  ויקראם<BR>ויעל  בית  יהוה<BR>ויפרשהו  חזקיהו<BR>לפני  יהוה׃
ויתפלל  חזקיהו  <BR>לפני  יהוה  ויאמר<BR>יהוה  אלהי  ישראל<BR>ישב  הכרבים  אתה־<BR>הוא  האלהים  לבדך<BR>לכל  ממלכות  הארץ<BR>אתה  עשית  את־השמים<BR>ואת־הארץ׃
הטה  יהוה  אזנך  <BR>ושמע  פקח  יהוה<BR>עיניך  וראה  ושמע<BR>את  דברי  סנחריב<BR>אשר  שלחו  לחרף<BR>אלהים  חי׃
אמנם  יהוה  החריבו  <BR>מלכי  אשור<BR>את־הגוים<BR>ואת־ארצם׃
ונתנו  את־אלהיהם  <BR>באש  כי  לא  אלהים<BR>המה  כי  אם־מעשה<BR>ידי־אדם  עץ  ואבן<BR>ויאבדום׃
ועתה  יהוה  אלהינו  <BR>הושיענו  נא  מידו<BR>וידעו  כל־ממלכות<BR>הארץ  כי  אתה  יהוה<BR>אלהים  לבדך׃
וישלח  ישעיהו  <BR>בן־אמוץ  אל־חזקיהו<BR>לאמר  כה־אמר  יהוה<BR>אלהי  ישראל  אשר<BR>התפללת  אלי<BR>אל־סנחרב  מלך־אשור<BR>שמעתי׃
זה  הדבר  אשר־דבר  <BR>יהוה  עליו  בזה  לך<BR>לעגה  לך  בתולת<BR>בת־ציון  אחריך  ראש<BR>הניעה  בת  ירושלם׃
את־מי  חרפת  וגדפת  <BR>ועל־מי  הרימות  קול<BR>ותשא  מרום  עיניך<BR>על־קדוש  ישראל׃
ביד  מלאכיך  חרפת  <BR>אדני  ותאמר  ברכב<BR>רכבי  אני  עליתי<BR>מרום  הרים  ירכתי<BR>לבנון  ואכרת  קומת<BR>ארזיו  מבחור  ברשיו<BR>ואבואה  מלון  קצה<BR>יער  כרמלו׃
אני  קרתי  ושתיתי  <BR>מים  זרים  ואחרב<BR>בכף־פעמי  כל  יארי<BR>מצור׃
הלא־שמעת  למרחוק  <BR>אתה  עשיתי  למימי<BR>קדם  ויצרתיה  עתה<BR>הביאתיה  ותהי<BR>להשות  גלים  נצים<BR>ערים  בצרות׃
וישביהן  קצרי־יד  <BR>חתו  ויבשו  היו  עשב<BR>שדה  וירק  דשא  חציר<BR>גגות  ושדפה  לפני<BR>קמה׃
ושבתך  וצאתך  ובאך  <BR>ידעתי  ואת  התרגזך<BR>אלי׃
יען  התרגזך  אלי  <BR>ושאננך  עלה  באזני<BR>ושמתי  חחי  באפך<BR>ומתגי  בשפתיך<BR>והשבתיך  בדרך<BR>אשר־באת  בה׃
וזה־לך  האות  אכול  <BR>השנה  ספיח  ובשנה<BR>השנית  סחיש  ובשנה<BR>השלישית  זרעו<BR>וקצרו  ונטעו  כרמים<BR>ואכלו  פרים׃
ויספה  פליטת  <BR>בית־יהודה  הנשארה<BR>שרש  למטה  ועשה  פרי<BR>למעלה׃
כי  מירושלם  תצא  <BR>שארית  ופליטה  מהר<BR>ציון  קנאת  יהוה<BR>תעשה־זאת׃
לכן  כה־אמר  יהוה  <BR>אל־מלך  אשור  לא<BR>יבא  אל־העיר  הזאת<BR>ולא־יורה  שם  חץ<BR>ולא־יקדמנה  מגן<BR>ולא־ישפך  עליה<BR>סללה׃
בדרך  אשר־יבא  בה  <BR>ישוב  ואל־העיר<BR>הזאת  לא  יבא<BR>נאם־יהוה׃
וגנותי  אל־העיר  <BR>הזאת  להושיעה<BR>למעני  ולמען  דוד<BR>עבדי׃
ויהי  בלילה  ההוא  <BR>ויצא  מלאך  יהוה<BR>ויך  במחנה  אשור<BR>מאה  שמונים  וחמשה<BR>אלף  וישכימו  בבקר<BR>והנה  כלם  פגרים<BR>מתים׃
ויסע  וילך  וישב  <BR>סנחריב  מלך־אשור<BR>וישב  בנינוה׃
ויהי  הוא  משתחוה  <BR>בית  נסרך  אלהיו<BR>ואדרמלך  ושראצר<BR>הכהו  בחרב  והמה<BR>נמלטו  ארץ  אררט<BR>וימלך  אסר־חדן  בנו<BR>תחתיו׃
