זכר  יהוה  מה־היה  <BR>לנו  הביט  וראה<BR>את־חרפתנו׃
נחלתנו  נהפכה  <BR>לזרים  בתינו<BR>לנכרים׃
יתומים  היינו  אין  <BR>אב  אמתינו<BR>כאלמנות׃
מימינו  בכסף  שתינו  <BR>עצינו  במחיר  יבאו׃
על  צוארנו  נרדפנו  <BR>יגענו  לא<BR>הונח־לנו׃
מצרים  נתנו  יד  <BR>אשור  לשבע  לחם׃
אבתינו  חטאו  אינם  <BR>אנחנו  עונתיהם<BR>סבלנו׃
עבדים  משלו  בנו  <BR>פרק  אין  מידם׃
בנפשנו  נביא  לחמנו  <BR>מפני  חרב  המדבר׃
עורנו  כתנור  נכמרו  <BR>מפני  זלעפות  רעב׃
נשים  בציון  ענו  <BR>בתלת  בערי  יהודה׃
שרים  בידם  נתלו  <BR>פני  זקנים  לא<BR>נהדרו׃
בחורים  טחון  נשאו  <BR>ונערים  בעץ  כשלו׃
זקנים  משער  שבתו  <BR>בחורים  מנגינתם׃
שבת  משוש  לבנו  <BR>נהפך  לאבל  מחלנו׃
נפלה  עטרת  ראשנו  <BR>אוי־נא  לנו  כי<BR>חטאנו׃
על־זה  היה  דוה  <BR>לבנו  על־אלה  חשכו<BR>עינינו׃
על  הר־ציון  ששמם  <BR>שועלים  הלכו־בו׃
אתה  יהוה  לעולם  <BR>תשב  כסאך  לדר<BR>ודור׃
למה  לנצח  תשכחנו  <BR>תעזבנו  לארך  ימים׃
השיבנו  יהוה  אליך  <BR>ונשוב  חדש  ימינו<BR>כקדם׃
כי  אם־מאס  מאסתנו  <BR>קצפת  עלינו<BR>עד־מאד׃
