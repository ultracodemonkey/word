איכה  יעיב  באפו  <BR>אדני  את־בת־ציון<BR>השליך  משמים  ארץ<BR>תפארת  ישראל<BR>ולא־זכר  הדם־רגליו<BR>ביום  אפו׃
בלע  אדני  לא  חמל  <BR>את  כל־נאות  יעקב<BR>הרס  בעברתו  מבצרי<BR>בת־יהודה  הגיע<BR>לארץ  חלל  ממלכה<BR>ושריה׃
גדע  בחרי־אף  כל  <BR>קרן  ישראל  השיב<BR>אחור  ימינו  מפני<BR>אויב  ויבער  ביעקב<BR>כאש  להבה  אכלה<BR>סביב׃
דרך  קשתו  כאויב  <BR>נצב  ימינו  כצר<BR>ויהרג  כל<BR>מחמדי־עין  באהל<BR>בת־ציון  שפך  כאש<BR>חמתו׃
היה  אדני  כאויב  <BR>בלע  ישראל  בלע<BR>כל־ארמנותיה  שחת<BR>מבצריו  וירב  בבת־<BR>יהודה  תאניה<BR>ואניה׃
ויחמס  כגן  שכו  שחת  <BR>מועדו  שכח  יהוה<BR>בציון  מועד  ושבת<BR>וינאץ  בזעם־  אפו<BR>מלך  וכהן׃
זנח  אדני  מזבחו  <BR>נאר  מקדשו  הסגיר<BR>ביד־אויב  חומת<BR>ארמנותיה  קול  נתנו<BR>בבית־יהוה  כיום<BR>מועד׃
חשב  יהוה  להשחית  <BR>חומת  בת־ציון  נטה<BR>קו  לא־השיב  ידו<BR>מבלע  ויאבל־חל<BR>וחומה  יחדו  אמללו׃
טבעו  בארץ  שעריה  <BR>אבד  ושבר  בריחיה<BR>מלכה  ושריה  בגוים<BR>אין  תורה  גם־<BR>נביאיה  לא־מצאו<BR>חזון  מיהוה׃
ישבו  לארץ  ידמו  <BR>זקני  בת־ציון  העלו<BR>עפר  על־ראשם  חגרו<BR>שקים  הורידו  לארץ<BR>ראשן  בתולת<BR>ירושלם׃
כלו  בדמעות  עיני  <BR>חמרמרו  מעי  נשפך<BR>לארץ  כבדי  על־שבר<BR>בת־עמי  בעטף  עולל<BR>ויונק  ברחבות<BR>קריה׃
לאמתם  יאמרו  איה  <BR>דגן  ויין  בהתעטפם<BR>כחלל  ברחבות  עיר<BR>בהשתפך  נפשם<BR>אל־חיק  אמתם׃
מה־אעידך  מה  <BR>אדמה־לך  הבת<BR>ירושלם  מה  אשוה־לך<BR>ואנחמך  בתולת  בת־<BR>ציון  כי־גדול  כים<BR>שברך  מי  ירפא־לך׃
נביאיך  חזו  לך  שוא  <BR>ותפל  ולא־גלו<BR>על־עונך  להשיב<BR>שביתך  ויחזו  לך<BR>משאות  שוא<BR>ומדוחים׃
ספקו  עליך  כפים  <BR>כל־עברי  דרך  שרקו<BR>וינעו  ראשם  על־בת<BR>ירושלם  הזאת  העיר<BR>שיאמרו  כלילת  יפי<BR>משוש  לכל־הארץ׃
פצו  עליך  פיהם  <BR>כל־אויביך  שרקו<BR>ויחרקו־שן  אמרו<BR>בלענו  אך  זה  היום<BR>שקוינהו  מצאנו<BR>ראינו׃
עשה  יהוה  אשר  זמם  <BR>בצע  אמרתו  אשר  צוה<BR>מימי־קדם  הרס  ולא<BR>חמל  וישמח  עליך<BR>אויב  הרים  קרן<BR>צריך׃
צעק  לבם  אל־אדני  <BR>חומת  בת־ציון<BR>הורידי  כנחל  דמעה<BR>יומם  ולילה  אל־<BR>תתני  פוגת  לך<BR>אל־תדם  בת־עינך׃
קומי  רני  בליל  <BR>לראש  אשמרות  שפכי<BR>כמים  לבך  נכח  פני<BR>אדני  שאי  אליו<BR>כפיך  על־נפש<BR>עולליך  העטופים<BR>ברעב  בראש<BR>כל־חוצות׃
ראה  יהוה  והביטה  <BR>למי  עוללת  כה<BR>אם־תאכלנה  נשים<BR>פרים  עללי  טפחים<BR>אם־יהרג  במקדש<BR>אדני  כהן  ונביא׃
שכבו  לארץ  חוצות  <BR>נער  וזקן  בתולתי<BR>ובחורי  נפלו  בחרב<BR>הרגת  ביום  אפך<BR>טבחת  לא  חמלת׃
תקרא  כיום  מועד  <BR>מגורי  מסביב  ולא<BR>היה  ביום  אף־יהוה<BR>פליט  ושריד<BR>אשר־טפחתי  ורביתי<BR>איבי  כלם׃
