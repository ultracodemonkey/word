בשנת  שלוש  למלכות  <BR>בלאשצר  המלך  חזון<BR>נראה  אלי  אני<BR>דניאל  אחרי  הנראה<BR>אלי  בתחלה׃
ואראה  בחזון  ויהי  <BR>בראתי  ואני  בשושן<BR>הבירה  אשר  בעילם<BR>המדינה  ואראה<BR>בחזון  ואני  הייתי<BR>על־אובל  אולי׃
ואשא  עיני  ואראה  <BR>והנה  איל  אחד  עמד<BR>לפני  האבל  ולו<BR>קרנים  והקרנים<BR>גבהות  והאחת  גבהה<BR>מן־השנית  והגבהה<BR>עלה  באחרנה׃
ראיתי  את־האיל  <BR>מנגח  ימה  וצפונה<BR>ונגבה  וכל־חיות<BR>לא־יעמדו  לפניו<BR>ואין  מציל  מידו<BR>ועשה  כרצנו<BR>והגדיל׃
ואני  הייתי  מבין  <BR>והנה  צפיר־העזים<BR>בא  מן־המערב<BR>על־פני  כל־הארץ<BR>ואין  נוגע  בארץ<BR>והצפיר  קרן  חזות<BR>בין  עיניו׃
ויבא  עד־האיל  בעל  <BR>הקרנים  אשר  ראיתי<BR>עמד  לפני  האבל<BR>וירץ  אליו  בחמת<BR>כחו׃
וראיתיו  מגיע  אצל  <BR>האיל  ויתמרמר  אליו<BR>ויך  את־האיל  וישבר<BR>את־שתי  קרניו<BR>ולא־היה  כח  באיל<BR>לעמד  לפניו<BR>וישליכהו  ארצה<BR>וירמסהו  ולא־היה<BR>מציל  לאיל  מידו׃
וצפיר  העזים  הגדיל  <BR>עד־מאד  וכעצמו<BR>נשברה  הקרן  הגדולה<BR>ותעלנה  חזות  ארבע<BR>תחתיה  לארבע  רוחות<BR>השמים׃
ומן־האחת  מהם  יצא  <BR>קרן־אחת  מצעירה<BR>ותגדל־יתר  אל־הנגב<BR>ואל־המזרח<BR>ואל־הצבי׃
ותגדל  עד־צבא  <BR>השמים  ותפל  ארצה<BR>מן־הצבא<BR>ומן־הכוכבים<BR>ותרמסם׃
ועד  שר־הצבא  הגדיל  <BR>וממנו  הרים  התמיד<BR>והשלך  מכון  מקדשו׃
וצבא  תנתן  <BR>על־התמיד  בפשע<BR>ותשלך  אמת  ארצה<BR>ועשתה  והצליחה׃
ואשמעה  אחד־קדוש  <BR>מדבר  ויאמר  אחד<BR>קדוש  לפלמוני<BR>המדבר  עד־מתי<BR>החזון  התמיד  והפשע<BR>שמם  תת  וקדש  וצבא<BR>מרמס׃
ויאמר  אלי  עד  ערב  <BR>בקר  אלפים  ושלש<BR>מאות  ונצדק  קדש׃
ויהי  בראתי  אני  <BR>דניאל  את־החזון<BR>ואבקשה  בינה  והנה<BR>עמד  לנגדי<BR>כמראה־גבר׃
ואשמע  קול־אדם  בין  <BR>אולי  ויקרא  ויאמר<BR>גבריאל  הבן  להלז<BR>את־המראה׃
ויבא  אצל  עמדי  <BR>ובבאו  נבעתי  ואפלה<BR>על־פני  ויאמר  אלי<BR>הבן  בן־אדם  כי<BR>לעת־קץ  החזון׃
ובדברו  עמי  נרדמתי  <BR>על־פני  ארצה<BR>ויגע־בי  ויעמידני<BR>על־עמדי׃
ויאמר  הנני  מודיעך  <BR>את  אשר־יהיה<BR>באחרית  הזעם  כי<BR>למועד  קץ׃
האיל  אשר־ראית  בעל  <BR>הקרנים  מלכי  מדי<BR>ופרס׃
והצפיר  השעיר  מלך  <BR>יון  והקרן  הגדולה<BR>אשר  בין־עיניו  הוא<BR>המלך  הראשון׃
והנשברת  ותעמדנה  <BR>ארבע  תחתיה  ארבע<BR>מלכיות  מגוי<BR>יעמדנה  ולא  בכחו׃
ובאחרית  מלכותם  <BR>כהתם  הפשעים  יעמד<BR>מלך  עז־פנים  ומבין<BR>חידות׃
ועצם  כחו  ולא  בכחו  <BR>ונפלאות  ישחית<BR>והצליח  ועשה<BR>והשחית  עצומים<BR>ועם־קדשים׃
ועל־שכלו  והצליח  <BR>מרמה  בידו  ובלבבו<BR>יגדיל  ובשלוה<BR>ישחית  רבים  ועל־<BR>שר־שרים  יעמד<BR>ובאפס  יד  ישבר׃
ומראה  הערב  והבקר  <BR>אשר  נאמר  אמת  הוא<BR>ואתה  סתם  החזון  כי<BR>לימים  רבים׃
ואני  דניאל  נהייתי  <BR>ונחליתי  ימים<BR>ואקום  ואעשה<BR>את־מלאכת  המלך<BR>ואשתומם  על־המראה<BR>ואין  מבין׃
