בשנת  שלוש  למלכות  <BR>יהויקים  מלך־יהודה<BR>בא  נבוכדנאצר<BR>מלך־בבל  ירושלם<BR>ויצר  עליה׃
ויתן  אדני  בידו  <BR>את־יהויקים<BR>מלך־יהודה  ומקצת<BR>כלי  בית־האלהים<BR>ויביאם  ארץ־שנער<BR>בית  אלהיו<BR>ואת־הכלים  הביא<BR>בית  אוצר  אלהיו׃
ויאמר  המלך  לאשפנז  <BR>רב  סריסיו  להביא<BR>מבני  ישראל  ומזרע<BR>המלוכה  ומן־<BR>הפרתמים׃
ילדים  אשר  אין־בהם  <BR>כל־מאום  וטובי<BR>מראה  ומשכילים<BR>בכל־חכמה  וידעי<BR>דעת  ומביני  מדע<BR>ואשר  כח  בהם  לעמד<BR>בהיכל  המלך  וללמדם<BR>ספר  ולשון  כשדים׃
וימן  להם  המלך  <BR>דבר־יום  ביומו<BR>מפת־בג  המלך  ומיין<BR>משתיו  ולגדלם  שנים<BR>שלוש  ומקצתם  יעמדו<BR>לפני  המלך׃
ויהי  בהם  מבני  <BR>יהודה  דניאל  חנניה<BR>מישאל  ועזריה׃
וישם  להם  שר  <BR>הסריסים  שמות  וישם<BR>לדניאל  בלטשאצר<BR>ולחנניה  שדרך<BR>ולמישאל  מישך<BR>ולעזריה  עבד  נגו׃
וישם  דניאל  על־לבו  <BR>אשר  לא־יתגאל<BR>בפתבג  המלך  וביין<BR>משתיו  ויבקש  משר<BR>הסריסים  אשר  לא<BR>יתגאל׃
ויתן  האלהים  <BR>את־דניאל  לחסד<BR>ולרחמים  לפני  שר<BR>הסריסים׃
ויאמר  שר  הסריסים  <BR>לדניאל  ירא  אני<BR>את־אדני  המלך  אשר<BR>מנה  את־  מאכלכם<BR>ואת־משתיכם  אשר<BR>למה  יראה  את־פניכם<BR>זעפים  מן־הילדים<BR>אשר  כגילכם  וחיבתם<BR>את־ראשי  למלך׃
ויאמר  דניאל  <BR>אל־המלצר  אשר  מנה<BR>שר  הסריסים<BR>על־דניאל  חנניה<BR>מישאל  ועזריה׃
נס־נא  את־עבדיך  <BR>ימים  עשרה<BR>ויתנו־לנו<BR>מן־הזרעים  ונאכלה<BR>ומים  ונשתה׃
ויראו  לפניך  <BR>מראינו  ומראה<BR>הילדים  האכלים  את<BR>פתבג  המלך  וכאשר<BR>תראה  עשה<BR>עם־עבדיך׃
וישמע  להם  לדבר  <BR>הזה  וינסם  ימים<BR>עשרה׃
ומקצת  ימים  עשרה  <BR>נראה  מראיהם  טוב<BR>ובריאי  בשר<BR>מן־כל־הילדים<BR>האכלים  את  פתבג<BR>המלך׃
ויהי  המלצר  נשא  <BR>את־פתבגם  ויין<BR>משתיהם  ונתן  להם<BR>זרענים׃
והילדים  האלה  <BR>ארבעתם  נתן  להם<BR>האלהים  מדע  והשכל<BR>בכל־ספר  וחכמה<BR>ודניאל  הבין<BR>בכל־חזון  וחלמות׃
ולמקצת  הימים  <BR>אשר־אמר  המלך<BR>להביאם  ויביאם  שר<BR>הסריסים  לפני<BR>נבכדנצר׃
וידבר  אתם  המלך  <BR>ולא  נמצא  מכלם<BR>כדניאל  חנניה<BR>מישאל  ועזריה<BR>ויעמדו  לפני  המלך׃
וכל  דבר  חכמת  בינה  <BR>אשר־בקש  מהם  המלך<BR>וימצאם  עשר  ידות<BR>על  כל־  החרטמים<BR>האשפים  אשר<BR>בכל־מלכותו׃
ויהי  דניאל  עד־שנת  <BR>אחת  לכורש  המלך׃
