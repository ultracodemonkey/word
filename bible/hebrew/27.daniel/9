בשנת  אחת  לדריוש  <BR>בן־אחשורוש  מזרע<BR>מדי  אשר  המלך  על<BR>מלכות  כשדים׃
בשנת  אחת  למלכו  <BR>אני  דניאל  בינתי<BR>בספרים  מספר  השנים<BR>אשר  היה  דבר־  יהוה<BR>אל־ירמיה  הנביא<BR>למלאות  לחרבות<BR>ירושלם  שבעים  שנה׃
ואתנה  את־פני  <BR>אל־אדני  האלהים<BR>לבקש  תפלה<BR>ותחנונים  בצום  ושק<BR>ואפר׃
ואתפללה  ליהוה  <BR>אלהי  ואתודה  ואמרה<BR>אנא  אדני  האל<BR>הגדול  והנורא  שמר<BR>הברית  והחסד<BR>לאהביו  ולשמרי<BR>מצותיו׃
חטאנו  ועוינו  <BR>והרשענו  ומרדנו<BR>וסור  ממצותך<BR>וממשפטיך׃
ולא  שמענו  <BR>אל־עבדיך  הנביאים<BR>אשר  דברו  בשמך<BR>אל־מלכינו  שרינו<BR>ואבתינו  ואל  כל־עם<BR>הארץ׃
לך  אדני  הצדקה  <BR>ולנו  בשת  הפנים<BR>כיום  הזה  לאיש<BR>יהודה  וליושבי<BR>ירושלם  ולכל־ישראל<BR>הקרבים  והרחקים<BR>בכל־הארצות  אשר<BR>הדחתם  שם  במעלם<BR>אשר  מעלו־בך׃
יהוה  לנו  בשת  <BR>הפנים  למלכינו<BR>לשרינו  ולאבתינו<BR>אשר  חטאנו  לך׃
לאדני  אלהינו  <BR>הרחמים  והסלחות  כי<BR>מרדנו  בו׃
ולא  שמענו  בקול  <BR>יהוה  אלהינו  ללכת<BR>בתורתיו  אשר  נתן<BR>לפנינו  ביד  עבדיו<BR>הנביאים׃
וכל־ישראל  עברו  <BR>את־תורתך  וסור<BR>לבלתי  שמוע  בקלך<BR>ותתך  עלינו  האלה<BR>והשבעה  אשר  כתובה<BR>בתורת  משה<BR>עבד־האלהים  כי<BR>חטאנו  לו׃
ויקם  את־דבריו  <BR>אשר־דבר  עלינו  ועל<BR>שפטינו  אשר  שפטונו<BR>להביא  עלינו  רעה<BR>גדלה  אשר  לא־נעשתה<BR>תחת  כל־השמים  כאשר<BR>נעשתה  בירושלם׃
כאשר  כתוב  בתורת  <BR>משה  את  כל־הרעה<BR>הזאת  באה  עלינו<BR>ולא־חלינו  את־  פני<BR>יהוה  אלהינו  לשוב<BR>מעוננו  ולהשכיל<BR>באמתך׃
וישקד  יהוה  <BR>על־הרעה  ויביאה<BR>עלינו  כי־צדיק<BR>יהוה  אלהינו<BR>על־כל־  מעשיו  אשר<BR>עשה  ולא  שמענו<BR>בקלו׃
ועתה  אדני  אלהינו  <BR>אשר  הוצאת  את־עמך<BR>מארץ  מצרים  ביד<BR>חזקה  ותעש־  לך  שם<BR>כיום  הזה  חטאנו<BR>רשענו׃
אדני  ככל־צדקתך  <BR>ישב־נא  אפך  וחמתך<BR>מעירך  ירושלם<BR>הר־קדשך  כי<BR>בחטאינו  ובעונות<BR>אבתינו  ירושלם<BR>ועמך  לחרפה<BR>לכל־סביבתינו׃
ועתה  שמע  אלהינו  <BR>אל־תפלת  עבדך<BR>ואל־תחנוניו  והאר<BR>פניך  על־מקדשך<BR>השמם  למען  אדני׃
הטה  אלהי  אזנך  <BR>ושמע  פקחה  עיניך<BR>וראה  שממתינו<BR>והעיר  אשר־נקרא<BR>שמך  עליה  כי  לא<BR>על־צדקתינו  אנחנו<BR>מפילים  תחנונינו<BR>לפניך  כי  על־<BR>רחמיך  הרבים׃
אדני  שמעה  אדני  <BR>סלחה  אדני  הקשיבה<BR>ועשה  אל־תאחר<BR>למענך  אלהי  כי־<BR>שמך  נקרא  על־עירך<BR>ועל־עמך׃
ועוד  אני  מדבר  <BR>ומתפלל  ומתודה<BR>חטאתי  וחטאת  עמי<BR>ישראל  ומפיל  תחנתי<BR>לפני  יהוה  אלהי  על<BR>הר־קדש  אלהי׃
ועוד  אני  מדבר  <BR>בתפלה  והאיש<BR>גבריאל  אשר  ראיתי<BR>בחזון  בתחלה  מעף<BR>ביעף  נגע  אלי  כעת<BR>מנחת־ערב׃
ויבן  וידבר  עמי  <BR>ויאמר  דניאל  עתה<BR>יצאתי  להשכילך<BR>בינה׃
בתחלת  תחנוניך  יצא  <BR>דבר  ואני  באתי<BR>להגיד  כי  חמודות<BR>אתה  ובין  בדבר<BR>והבן  במראה׃
שבעים  שבעים  נחתך  <BR>על־עמך  ועל־עיר<BR>קדשך  לכלא  הפשע<BR>ולחתם  חטאות  ולכפר<BR>עון  ולהביא  צדק<BR>עלמים  ולחתם  חזון<BR>ונביא  ולמשח  קדש<BR>קדשים׃
ותדע  ותשכל  מן־מצא  <BR>דבר  להשיב  ולבנות<BR>ירושלם  עד־משיח<BR>נגיד  שבעים  שבעה<BR>ושבעים  ששים  ושנים<BR>תשוב  ונבנתה  רחוב<BR>וחרוץ  ובצוק<BR>העתים׃
ואחרי  השבעים  ששים  <BR>ושנים  יכרת  משיח<BR>ואין  לו  והעיר<BR>והקדש  ישחית  עם<BR>נגיד  הבא  וקצו<BR>בשטף  ועד  קץ  מלחמה<BR>נחרצת  שממות׃
והגביר  ברית  לרבים  <BR>שבוע  אחד  וחצי<BR>השבוע  ישבית  זבח<BR>ומנחה  ועל  כנף<BR>שקוצים  משמם<BR>ועד־כלה  ונחרצה<BR>תתך  על־שמם׃
