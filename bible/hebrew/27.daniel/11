ואני  בשנת  אחת  <BR>לדריוש  המדי  עמדי<BR>למחזיק  ולמעוז  לו׃
ועתה  אמת  אגיד  לך  <BR>הנה־עוד  שלשה<BR>מלכים  עמדים  לפרס<BR>והרביעי  יעשיר<BR>עשר־גדול  מכל<BR>וכחזקתו  בעשרו<BR>יעיר  הכל  את  מלכות<BR>יון׃
ועמד  מלך  גבור  <BR>ומשל  ממשל  רב  ועשה<BR>כרצונו׃
וכעמדו  תשבר  <BR>מלכותו  ותחץ  לארבע<BR>רוחות  השמים  ולא<BR>לאחריתו  ולא  כמשלו<BR>אשר  משל  כי  תנתש<BR>מלכותו  ולאחרים<BR>מלבד־אלה׃
ויחזק  מלך־הנגב  <BR>ומן־שריו  ויחזק<BR>עליו  ומשל  ממשל  רב<BR>ממשלתו׃
ולקץ  שנים  יתחברו  <BR>ובת  מלך־הנגב  תבוא<BR>אל־מלך  הצפון<BR>לעשות  מישרים<BR>ולא־תעצר  כוח<BR>הזרוע  ולא  יעמד<BR>וזרעו  ותנתן  היא<BR>ומביאיה  והילדה<BR>ומחזקה  בעתים׃
ועמד  מנצר  שרשיה  <BR>כנו  ויבא  אל־החיל<BR>ויבא  במעוז  מלך<BR>הצפון  ועשה  בהם<BR>והחזיק׃
וגם  אלהיהם  <BR>עם־נסכיהם  עם־כלי<BR>חמדתם  כסף  וזהב<BR>בשבי  יבא  מצרים<BR>והוא  שנים  יעמד<BR>ממלך  הצפון׃
ובא  במלכות  מלך  <BR>הנגב  ושב<BR>אל־אדמתו׃
ובנו  יתגרו  ואספו  <BR>המון  חילים  רבים<BR>ובא  בוא  ושטף  ועבר<BR>וישב  ויתגרו<BR>עד־מעזה׃
ויתמרמר  מלך  הנגב  <BR>ויצא  ונלחם  עמו<BR>עם־מלך  הצפון<BR>והעמיד  המון  רב<BR>ונתן  ההמון  בידו׃
ונשא  ההמון  ירום  <BR>לבבו  והפיל  רבאות<BR>ולא  יעוז׃
ושב  מלך  הצפון  <BR>והעמיד  המון  רב<BR>מן־הראשון  ולקץ<BR>העתים  שנים  יבוא<BR>בוא  בחיל  גדול<BR>וברכוש  רב׃
ובעתים  ההם  רבים  <BR>יעמדו  על־מלך  הנגב<BR>ובני  פריצי  עמך<BR>ינשאו  להעמיד  חזון<BR>ונכשלו׃
ויבא  מלך  הצפון  <BR>וישפך  סוללה  ולכד<BR>עיר  מבצרות  וזרעות<BR>הנגב  לא  יעמדו  ועם<BR>מבחריו  ואין  כח<BR>לעמד׃
ויעש  הבא  אליו  <BR>כרצונו  ואין  עומד<BR>לפניו  ויעמד<BR>בארץ־הצבי  וכלה<BR>בידו׃
וישם  פניו  לבוא  <BR>בתקף  כל־מלכותו<BR>וישרים  עמו  ועשה<BR>ובת  הנשים  יתן־  לו<BR>להשחיתה  ולא  תעמד<BR>ולא־לו  תהיה׃
וישב  פניו  לאיים  <BR>ולכד  רבים  והשבית<BR>קצין  חרפתו  לו<BR>בלתי  חרפתו  ישיב<BR>לו׃
וישב  פניו  למעוזי  <BR>ארצו  ונכשל  ונפל<BR>ולא  ימצא׃
ועמד  על־כנו  מעביר  <BR>נוגש  הדר  מלכות<BR>ובימים  אחדים  ישבר<BR>ולא  באפים  ולא<BR>במלחמה׃
ועמד  על־כנו  נבזה  <BR>ולא־נתנו  עליו  הוד<BR>מלכות  ובא  בשלוה<BR>והחזיק  מלכות<BR>בחלקלקות׃
וזרעות  השטף  ישטפו  <BR>מלפניו  וישברו  וגם<BR>נגיד  ברית׃
ומן־התחברות  אליו  <BR>יעשה  מרמה  ועלה<BR>ועצם  במעט־גוי׃
בשלוה  ובמשמני  <BR>מדינה  יבוא  ועשה<BR>אשר  לא־עשו  אבתיו<BR>ואבות  אבתיו  בזה<BR>ושלל  ורכוש  להם<BR>יבזור  ועל  מבצרים<BR>יחשב  מחשבתיו<BR>ועד־עת׃
ויער  כחו  ולבבו  <BR>על־מלך  הנגב  בחיל<BR>גדול  ומלך  הנגב<BR>יתגרה  למלחמה<BR>בחיל־גדול  ועצום<BR>עד־מאד  ולא  יעמד<BR>כי־יחשבו  עליו<BR>מחשבות׃
ואכלי  פת־בגו  <BR>ישברוהו  וחילו<BR>ישטוף  ונפלו  חללים<BR>רבים׃
ושניהם  המלכים  <BR>לבבם  למרע<BR>ועל־שלחן  אחד  כזב<BR>ידברו  ולא  תצלח<BR>כי־  עוד  קץ  למועד׃
וישב  ארצו  ברכוש  <BR>גדול  ולבבו<BR>על־ברית  קדש  ועשה<BR>ושב  לארצו׃
למועד  ישוב  ובא  <BR>בנגב  ולא־תהיה<BR>כראשנה  וכאחרנה׃
ובאו  בו  ציים  כתים  <BR>ונכאה  ושב  וזעם<BR>על־ברית־קודש  ועשה<BR>ושב  ויבן  על־עזבי<BR>ברית  קדש׃
וזרעים  ממנו  יעמדו  <BR>וחללו  המקדש  המעוז<BR>והסירו  התמיד<BR>ונתנו  השקוץ<BR>משומם׃
ומרשיעי  ברית  <BR>יחניף  בחלקות  ועם<BR>ידעי  אלהיו  יחזקו<BR>ועשו׃
ומשכילי  עם  יבינו  <BR>לרבים  ונכשלו  בחרב<BR>ובלהבה  בשבי  ובבזה<BR>ימים׃
ובהכשלם  יעזרו  עזר  <BR>מעט  ונלוו  עליהם<BR>רבים  בחלקלקות׃
ומן־המשכילים  <BR>יכשלו  לצרוף  בהם<BR>ולברר  וללבן  עד־עת<BR>קץ  כי־עוד  למועד׃
ועשה  כרצונו  המלך  <BR>ויתרומם  ויתגדל<BR>על־כל־אל  ועל  אל<BR>אלים  ידבר  נפלאות<BR>והצליח  עד־כלה  זעם<BR>כי  נחרצה  נעשתה׃
ועל־אלהי  אבתיו  לא  <BR>יבין  ועל־חמדת<BR>נשים  ועל־כל־אלוה<BR>לא  יבין  כי  על־כל<BR>יתגדל׃
ולאלה  מעזים  <BR>על־כנו  יכבד<BR>ולאלוה  אשר<BR>לא־ידעהו  אבתיו<BR>יכבד  בזהב  ובכסף<BR>ובאבן  יקרה<BR>ובחמדות׃
ועשה  למבצרי  מעזים  <BR>עם־אלוה  נכר  אשר<BR>הכיר  ירבה  כבוד<BR>והמשילם  ברבים<BR>ואדמה  יחלק  במחיר׃
ובעת  קץ  יתנגח  עמו  <BR>מלך  הנגב  וישתער<BR>עליו  מלך  הצפון<BR>ברכב  ובפרשים<BR>ובאניות  רבות  ובא<BR>בארצות  ושטף  ועבר׃
ובא  בארץ  הצבי  <BR>ורבות  יכשלו  ואלה<BR>ימלטו  מידו  אדום<BR>ומואב  וראשית  בני<BR>עמון׃
וישלח  ידו  בארצות  <BR>וארץ  מצרים  לא<BR>תהיה  לפליטה׃
ומשל  במכמני  הזהב  <BR>והכסף  ובכל  חמדות<BR>מצרים  ולבים  וכשים<BR>במצעדיו׃
ושמעות  יבהלהו  <BR>ממזרח  ומצפון  ויצא<BR>בחמא  גדלה  להשמיד<BR>ולהחרים  רבים׃
ויטע  אהלי  אפדנו  <BR>בין  ימים<BR>להר־צבי־קדש  ובא<BR>עד־קצו  ואין  עוזר<BR>לו׃
