אחר  הדברים  האלה  <BR>כשך  חמת  המלך<BR>אחשורוש  זכר<BR>את־ושתי  ואת<BR>אשר־עשתה  ואת<BR>אשר־נגזר  עליה׃
ויאמרו  נערי־המלך  <BR>משרתיו  יבקשו  למלך<BR>נערות  בתולות<BR>טובות  מראה׃
ויפקד  המלך  פקידים  <BR>בכל־מדינות  מלכותו<BR>ויקבצו<BR>את־כל־נערה־בתולה<BR>טובת  מראה  אל־שושן<BR>הבירה  אל־בית<BR>הנשים  אל־יד  הגא<BR>סריס  המלך  שמר<BR>הנשים  ונתון<BR>תמרקיהן׃
והנערה  אשר  תיטב  <BR>בעיני  המלך  תמלך<BR>תחת  ושתי  וייטב<BR>הדבר  בעיני  המלך<BR>ויעש  כן׃
איש  יהודי  היה  <BR>בשושן  הבירה  ושמו<BR>מרדכי  בן  יאיר<BR>בן־שמעי  בן־קיש<BR>איש  ימיני׃
אשר  הגלה  מירושלים  <BR>עם־הגלה  אשר  הגלתה<BR>עם  יכניה<BR>מלך־יהודה  אשר<BR>הגלה  נבוכדנצר  מלך<BR>בבל׃
ויהי  אמן  את־הדסה  <BR>היא  אסתר  בת־דדו<BR>כי  אין  לה  אב  ואם<BR>והנערה  יפת־  תאר<BR>וטובת  מראה  ובמות<BR>אביה  ואמה  לקחה<BR>מרדכי  לו  לבת׃
ויהי  בהשמע  <BR>דבר־המלך  ודתו<BR>ובהקבץ  נערות  רבות<BR>אל־שושן  הבירה  אל־<BR>יד  הגי  ותלקח  אסתר<BR>אל־בית  המלך  אל־יד<BR>הגי  שמר  הנשים׃
ותיטב  הנערה  <BR>בעיניו  ותשא  חסד<BR>לפניו  ויבהל<BR>את־תמרוקיה<BR>ואת־מנותה  לתת  לה<BR>ואת  שבע  הנערות<BR>הראיות  לתת־לה<BR>מבית  המלך  וישנה<BR>ואת־נערותיה  לטוב<BR>בית  הנשים׃
לא־הגידה  אסתר  <BR>את־עמה  ואת־מולדתה<BR>כי  מרדכי  צוה  עליה<BR>אשר  לא־  תגיד׃
ובכל־יום  ויום  <BR>מרדכי  מתהלך  לפני<BR>חצר  בית־הנשים<BR>לדעת  את־שלום  אסתר<BR>ומה־יעשה  בה׃
ובהגיע  תר  נערה  <BR>ונערה  לבוא<BR>אל־המלך  אחשורוש<BR>מקץ  היות  לה  כדת<BR>הנשים  שנים  עשר<BR>חדש  כי  כן  ימלאו<BR>ימי  מרוקיהן  ששה<BR>חדשים  בשמן  המר<BR>וששה  חדשים  בבשמים<BR>ובתמרוקי  הנשים׃
ובזה  הנערה  באה  <BR>אל־המלך  את  כל־אשר<BR>תאמר  ינתן  לה  לבוא<BR>עמה  מבית  הנשים<BR>עד־בית  המלך׃
בערב  היא  באה  <BR>ובבקר  היא  שבה<BR>אל־בית  הנשים  שני<BR>אל־יד  שעשגז  סריס<BR>המלך  שמר  הפילגשים<BR>לא־תבוא  עוד<BR>אל־המלך  כי  אם־חפץ<BR>בה  המלך  ונקראה<BR>בשם׃
ובהגיע  תר־אסתר  <BR>בת־אביחיל  דד<BR>מרדכי  אשר  לקח־לו<BR>לבת  לבוא  אל־  המלך<BR>לא  בקשה  דבר  כי  אם<BR>את־אשר  יאמר  הגי<BR>סריס־המלך  שמר<BR>הנשים  ותהי  אסתר<BR>נשאת  חן  בעיני<BR>כל־ראיה׃
ותלקח  אסתר  <BR>אל־המלך  אחשורוש<BR>אל־בית  מלכותו<BR>בחדש  העשירי<BR>הוא־חדש  טבת<BR>בשנת־שבע  למלכותו׃
ויאהב  המלך  <BR>את־אסתר  מכל־הנשים<BR>ותשא־חן  וחסד<BR>לפניו  מכל־הבתולות<BR>וישם  כתר־מלכות<BR>בראשה  וימליכה  תחת<BR>ושתי׃
ויעש  המלך  משתה  <BR>גדול  לכל־שריו<BR>ועבדיו  את  משתה<BR>אסתר  והנחה<BR>למדינות  עשה  ויתן<BR>משאת  כיד  המלך׃
ובהקבץ  בתולות  <BR>שנית  ומרדכי  ישב<BR>בשער־המלך׃
אין  אסתר  מגדת  <BR>מולדתה  ואת־עמה<BR>כאשר  צוה  עליה<BR>מרדכי  ואת־מאמר<BR>מרדכי  אסתר  עשה<BR>כאשר  היתה  באמנה<BR>אתו׃
בימים  ההם  ומרדכי  <BR>יושב  בשער־המלך<BR>קצף  בגתן  ותרש<BR>שני־סריסי  המלך<BR>משמרי  הסף  ויבקשו<BR>לשלח  יד  במלך<BR>אחשורש׃
ויודע  הדבר  למרדכי  <BR>ויגד  לאסתר  המלכה<BR>ותאמר  אסתר  למלך<BR>בשם  מרדכי׃
ויבקש  הדבר  וימצא  <BR>ויתלו  שניהם  על־עץ<BR>ויכתב  בספר  דברי<BR>הימים  לפני  המלך׃
