ויהי  בימי  אחשורוש  <BR>הוא  אחשורוש  המלך<BR>מהדו  ועד־כוש  שבע<BR>ועשרים  ומאה<BR>מדינה׃
בימים  ההם  כשבת  <BR>המלך  אחשורוש  על<BR>כסא  מלכותו  אשר<BR>בשושן  הבירה׃
בשנת  שלוש  למלכו  <BR>עשה  משתה  לכל־שריו<BR>ועבדיו  חיל  פרס<BR>ומדי  הפרתמים  ושרי<BR>המדינות  לפניו׃
בהראתו  את־עשר  <BR>כבוד  מלכותו<BR>ואת־יקר  תפארת<BR>גדולתו  ימים  רבים<BR>שמונים  ומאת  יום׃
ובמלואת  הימים  <BR>האלה  עשה  המלך<BR>לכל־העם  הנמצאים<BR>בשושן  הבירה<BR>למגדול  ועד־קטן<BR>משתה  שבעת  ימים<BR>בחצר  גנת  ביתן<BR>המלך׃
חור  כרפס  ותכלת  <BR>אחוז  בחבלי־בוץ<BR>וארגמן  על־גלילי<BR>כסף  ועמודי  שש<BR>מטות  זהב  וכסף  על<BR>רצפת  בהט־ושש  ודר<BR>וסחרת׃
והשקות  בכלי  זהב  <BR>וכלים  מכלים  שונים<BR>ויין  מלכות  רב  כיד<BR>המלך׃
והשתיה  כדת  אין  <BR>אנס  כי־כן  יסד<BR>המלך  על  כל־רב<BR>ביתו  לעשות  כרצון<BR>איש־ואיש׃
גם  ושתי  המלכה  <BR>עשתה  משתה  נשים<BR>בית  המלכות  אשר<BR>למלך  אחשורוש׃
ביום  השביעי  כטוב  <BR>לב־המלך  ביין  אמר<BR>למהומן  בזתא<BR>חרבונא  בגתא<BR>ואבגתא  זתר  וכרכס<BR>שבעת  הסריסים<BR>המשרתים  את־פני<BR>המלך  אחשורוש׃
להביא  את־ושתי  <BR>המלכה  לפני  המלך<BR>בכתר  מלכות  להראות<BR>העמים  והשרים<BR>את־יפיה  כי־טובת<BR>מראה  היא׃
ותמאן  המלכה  ושתי  <BR>לבוא  בדבר  המלך<BR>אשר  ביד  הסריסים<BR>ויקצף  המלך  מאד<BR>וחמתו  בערה  בו׃
ויאמר  המלך  לחכמים  <BR>ידעי  העתים  כי־כן<BR>דבר  המלך  לפני<BR>כל־ידעי  דת  ודין׃
והקרב  אליו  כרשנא  <BR>שתר  אדמתא  תרשיש<BR>מרס  מרסנא  ממוכן<BR>שבעת  שרי  פרס  ומדי<BR>ראי  פני  המלך<BR>הישבים  ראשנה<BR>במלכות׃
כדת  מה־לעשות  <BR>במלכה  ושתי  על  אשר<BR>לא־עשתה  את־מאמר<BR>המלך  אחשורוש  ביד<BR>הסריסים׃
ויאמר  מומכן  לפני  <BR>המלך  והשרים  לא<BR>על־המלך  לבדו  עותה<BR>ושתי  המלכה  כי<BR>על־כל־השרים<BR>ועל־כל־העמים  אשר<BR>בכל־מדינות  המלך<BR>אחשורוש׃
כי־יצא  דבר־המלכה  <BR>על־כל־הנשים<BR>להבזות  בעליהן<BR>בעיניהן  באמרם<BR>המלך  אחשורוש  אמר<BR>להביא  את־ושתי<BR>המלכה  לפניו<BR>ולא־באה׃
והיום  הזה  תאמרנה  <BR>שרות  פרס־ומדי  אשר<BR>שמעו  את־דבר  המלכה<BR>לכל  שרי  המלך  וכדי<BR>בזיון  וקצף׃
אם־על־המלך  טוב  <BR>יצא  דבר־מלכות<BR>מלפניו  ויכתב  בדתי<BR>פרס־ומדי  ולא<BR>יעבור  אשר  לא־תבוא<BR>ושתי  לפני  המלך<BR>אחשורוש  ומלכותה<BR>יתן  המלך  לרעותה<BR>הטובה  ממנה׃
ונשמע  פתגם  המלך  <BR>אשר־יעשה<BR>בכל־מלכותו  כי  רבה<BR>היא  וכל־הנשים<BR>יתנו  יקר  לבעליהן<BR>למגדול  ועד־קטן׃
וייטב  הדבר  בעיני  <BR>המלך  והשרים  ויעש<BR>המלך  כדבר  ממוכן׃
וישלח  ספרים  <BR>אל־כל־מדינות  המלך<BR>אל־מדינה  ומדינה<BR>ככתבה  ואל־עם  ועם<BR>כלשונו  להיות<BR>כל־איש  שרר  בביתו<BR>ומדבר  כלשון  עמו׃
