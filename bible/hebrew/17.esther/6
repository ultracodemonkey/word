בלילה  ההוא  נדדה  <BR>שנת  המלך  ויאמר<BR>להביא  את־ספר<BR>הזכרנות  דברי<BR>הימים  ויהיו<BR>נקראים  לפני  המלך׃
וימצא  כתוב  אשר  <BR>הגיד  מרדכי<BR>על־בגתנא  ותרש  שני<BR>סריסי  המלך  משמרי<BR>הסף  אשר  בקשו  לשלח<BR>יד  במלך  אחשורוש׃
ויאמר  המלך  <BR>מה־נעשה  יקר<BR>וגדולה  למרדכי<BR>על־זה  ויאמרו  נערי<BR>המלך  משרתיו<BR>לא־נעשה  עמו  דבר׃
ויאמר  המלך  מי  <BR>בחצר  והמן  בא  לחצר<BR>בית־המלך  החיצונה<BR>לאמר  למלך  לתלות<BR>את־מרדכי  על־העץ<BR>אשר־הכין  לו׃
ויאמרו  נערי  המלך  <BR>אליו  הנה  המן  עמד<BR>בחצר  ויאמר  המלך<BR>יבוא׃
ויבוא  המן  ויאמר  <BR>לו  המלך  מה־לעשות<BR>באיש  אשר  המלך  חפץ<BR>ביקרו  ויאמר  המן<BR>בלבו  למי  יחפץ<BR>המלך  לעשות  יקר<BR>יותר  ממני׃
ויאמר  המן  אל־המלך  <BR>איש  אשר  המלך  חפץ<BR>ביקרו׃
יביאו  לבוש  מלכות  <BR>אשר  לבש־בו  המלך<BR>וסוס  אשר  רכב  עליו<BR>המלך  ואשר  נתן  כתר<BR>מלכות  בראשו׃
ונתון  הלבוש  והסוס  <BR>על־יד־איש  משרי<BR>המלך  הפרתמים<BR>והלבשו  את־האיש<BR>אשר  המלך  חפץ<BR>ביקרו  והרכיבהו<BR>על־הסוס  ברחוב<BR>העיר  וקראו  לפניו<BR>ככה  יעשה  לאיש  אשר<BR>המלך  חפץ  ביקרו׃
ויאמר  המלך  להמן  <BR>מהר  קח  את־הלבוש<BR>ואת־הסוס  כאשר<BR>דברת  ועשה־כן<BR>למרדכי  היהודי<BR>היושב  בשער  המלך<BR>אל־תפל  דבר  מכל<BR>אשר  דברת׃
ויקח  המן  את־הלבוש  <BR>ואת־הסוס  וילבש<BR>את־מרדכי  וירכיבהו<BR>ברחוב  העיר  ויקרא<BR>לפניו  ככה  יעשה<BR>לאיש  אשר  המלך  חפץ<BR>ביקרו׃
וישב  מרדכי  אל־שער  <BR>המלך  והמן  נדחף<BR>אל־ביתו  אבל  וחפוי<BR>ראש׃
ויספר  המן  לזרש  <BR>אשתו  ולכל־אהביו<BR>את  כל־אשר  קרהו<BR>ויאמרו  לו  חכמיו<BR>וזרש  אשתו  אם  מזרע<BR>היהודים  מרדכי  אשר<BR>החלות  לנפל  לפניו<BR>לא־  תוכל  לו<BR>כי־נפול  תפול<BR>לפניו׃
עודם  מדברים  עמו  <BR>וסריסי  המלך  הגיעו<BR>ויבהלו  להביא<BR>את־המן  אל־  המשתה<BR>אשר־עשתה  אסתר׃
