ויבא  המלך  והמן  <BR>לשתות  עם־אסתר<BR>המלכה׃
ויאמר  המלך  לאסתר  <BR>גם  ביום  השני<BR>במשתה  היין<BR>מה־שאלתך  אסתר<BR>המלכה  ותנתן  לך<BR>ומה־בקשתך  עד־חצי<BR>המלכות  ותעש׃
ותען  אסתר  המלכה  <BR>ותאמר  אם־מצאתי  חן<BR>בעיניך  המלך<BR>ואם־על־המלך  טוב<BR>תנתן־לי  נפשי<BR>בשאלתי  ועמי<BR>בבקשתי׃
כי  נמכרנו  אני  <BR>ועמי  להשמיד  להרוג<BR>ולאבד  ואלו  לעבדים<BR>ולשפחות  נמכרנו<BR>החרשתי  כי  אין  הצר<BR>שוה  בנזק  המלך׃
ויאמר  המלך  <BR>אחשורוש  ויאמר<BR>לאסתר  המלכה  מי<BR>הוא  זה  ואי־זה  הוא<BR>אשר־  מלאו  לבו<BR>לעשות  כן׃
ותאמר־אסתר  איש  צר  <BR>ואויב  המן  הרע  הזה<BR>והמן  נבעת  מלפני<BR>המלך  והמלכה׃
והמלך  קם  בחמתו  <BR>ממשתה  היין  אל־גנת<BR>הביתן  והמן  עמד<BR>לבקש  על־נפשו<BR>מאסתר  המלכה  כי<BR>ראה  כי־כלתה  אליו<BR>הרעה  מאת  המלך׃
והמלך  שב  מגנת  <BR>הביתן  אל־בית  משתה<BR>היין  והמן  נפל<BR>על־המטה  אשר  אסתר<BR>עליה  ויאמר  המלך<BR>הגם  לכבוש<BR>את־המלכה  עמי  בבית<BR>הדבר  יצא  מפי  המלך<BR>ופני  המן  חפו׃
ויאמר  חרבונה  אחד  <BR>מן־הסריסים  לפני<BR>המלך  גם  הנה־העץ<BR>אשר־עשה  המן<BR>למרדכי  אשר<BR>דבר־טוב  על־המלך<BR>עמד  בבית  המן  גבה<BR>חמשים  אמה  ויאמר<BR>המלך  תלהו  עליו׃
ויתלו  את־המן  <BR>על־העץ  אשר־הכין<BR>למרדכי  וחמת  המלך<BR>שככה׃
