אחר  הדברים  האלה  <BR>גדל  המלך  אחשורוש<BR>את־המן  בן־המדתא<BR>האגגי  וינשאהו<BR>וישם  את־כסאו  מעל<BR>כל־השרים  אשר  אתו׃
וכל־עבדי  המלך  <BR>אשר־בשער  המלך<BR>כרעים  ומשתחוים<BR>להמן  כי־כן  צוה־לו<BR>המלך  ומרדכי  לא<BR>יכרע  ולא  ישתחוה׃
ויאמרו  עבדי  המלך  <BR>אשר־בשער  המלך<BR>למרדכי  מדוע  אתה<BR>עובר  את  מצות<BR>המלך׃
ויהי  באמרם  אליו  <BR>יום  ויום  ולא  שמע<BR>אליהם  ויגידו  להמן<BR>לראות  היעמדו  דברי<BR>מרדכי  כי־הגיד  להם<BR>אשר־הוא  יהודי׃
וירא  המן  כי־אין  <BR>מרדכי  כרע  ומשתחוה<BR>לו  וימלא  המן  חמה׃
ויבז  בעיניו  לשלח  <BR>יד  במרדכי  לבדו<BR>כי־הגידו  לו  את־עם<BR>מרדכי  ויבקש  המן<BR>להשמיד<BR>את־כל־היהודים  אשר<BR>בכל־מלכות  אחשורוש<BR>עם  מרדכי׃
בחדש  הראשון  <BR>הוא־חדש  ניסן  בשנת<BR>שתים  עשרה  למלך<BR>אחשורוש  הפיל  פור<BR>הוא  הגורל  לפני<BR>המן  מיום  ליום<BR>ומחדש  לחדש<BR>שנים־עשר  הוא־חדש<BR>אדר׃
ויאמר  המן  למלך  <BR>אחשורוש  ישנו<BR>עם־אחד  מפזר  ומפרד<BR>בין  העמים  בכל<BR>מדינות  מלכותך<BR>ודתיהם  שנות<BR>מכל־עם  ואת־דתי<BR>המלך  אינם  עשים<BR>ולמלך  אין־שוה<BR>להניחם׃
אם־על־המלך  טוב  <BR>יכתב  לאבדם  ועשרת<BR>אלפים  ככר־כסף<BR>אשקול  על־ידי  עשי<BR>המלאכה  להביא<BR>אל־גנזי  המלך׃
ויסר  המלך  <BR>את־טבעתו  מעל  ידו<BR>ויתנה  להמן<BR>בן־המדתא  האגגי<BR>צרר  היהודים׃
ויאמר  המלך  להמן  <BR>הכסף  נתון  לך  והעם<BR>לעשות  בו  כטוב<BR>בעיניך׃
ויקראו  ספרי  המלך  <BR>בחדש  הראשון<BR>בשלושה  עשר  יום  בו<BR>ויכתב  ככל־אשר־<BR>צוה  המן  אל<BR>אחשדרפני־המלך<BR>ואל־הפחות  אשר<BR>על־מדינה  ומדינה<BR>ואל־שרי  עם  ועם<BR>מדינה  ומדינה<BR>ככתבה  ועם  ועם<BR>כלשונו  בשם  המלך<BR>אחשורש  נכתב  ונחתם<BR>בטבעת  המלך׃
ונשלוח  ספרים  ביד  <BR>הרצים<BR>אל־כל־מדינות  המלך<BR>להשמיד  להרג  ולאבד<BR>את־כל־היהודים<BR>מנער  ועד־זקן  טף<BR>ונשים  ביום  אחד<BR>בשלושה  עשר  לחדש<BR>שנים־עשר  הוא־חדש<BR>אדר  ושללם  לבוז׃
פתשגן  הכתב  להנתן  <BR>דת  בכל־מדינה<BR>ומדינה  גלוי<BR>לכל־העמים  להיות<BR>עתדים  ליום  הזה׃
הרצים  יצאו  דחופים  <BR>בדבר  המלך  והדת<BR>נתנה  בשושן  הבירה<BR>והמלך  והמן  ישבו<BR>לשתות  והעיר  שושן<BR>נבוכה׃
