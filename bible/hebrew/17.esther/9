ובשנים  עשר  חדש  <BR>הוא־חדש  אדר<BR>בשלושה  עשר  יום  בו<BR>אשר  הגיע  דבר־<BR>המלך  ודתו  להעשות<BR>ביום  אשר  שברו<BR>איבי  היהודים<BR>לשלוט  בהם  ונהפוך<BR>הוא  אשר  ישלטו<BR>היהודים  המה<BR>בשנאיהם׃
נקהלו  היהודים  <BR>בעריהם  בכל־מדינות<BR>המלך  אחשורוש  לשלח<BR>יד  במבקשי  רעתם<BR>ואיש  לא־עמד<BR>לפניהם  כי־נפל<BR>פחדם  על־כל־העמים׃
וכל־שרי  המדינות  <BR>והאחשדרפנים<BR>והפחות  ועשי<BR>המלאכה  אשר  למלך<BR>מנשאים  את־היהודים<BR>כי־נפל  פחד־מרדכי<BR>עליהם׃
כי־גדול  מרדכי  <BR>בבית  המלך  ושמעו<BR>הולך  בכל־המדינות<BR>כי־האיש  מרדכי<BR>הולך  וגדול׃
ויכו  היהודים  <BR>בכל־איביהם<BR>מכת־חרב  והרג<BR>ואבדן  ויעשו<BR>בשנאיהם  כרצונם׃
ובשושן  הבירה  הרגו  <BR>היהודים  ואבד  חמש<BR>מאות  איש׃
ואת  פרשנדתא  ואת  <BR>דלפון  ואת  אספתא׃
ואת  פורתא  ואת  <BR>אדליא  ואת  ארידתא׃
ואת  פרמשתא  ואת  <BR>אריסי  ואת  ארידי<BR>ואת  ויזתא׃
עשרת  בני  המן  <BR>בן־המדתא  צרר<BR>היהודים  הרגו<BR>ובבזה  לא  שלחו<BR>את־ידם׃
ביום  ההוא  בא  מספר  <BR>ההרוגים  בשושן<BR>הבירה  לפני  המלך׃
ויאמר  המלך  לאסתר  <BR>המלכה  בשושן  הבירה<BR>הרגו  היהודים  ואבד<BR>חמש  מאות  איש  ואת<BR>עשרת  בני־המן  בשאר<BR>מדינות  המלך  מה<BR>עשו  ומה־שאלתך<BR>וינתן  לך<BR>ומה־בקשתך  עוד<BR>ותעש׃
ותאמר  אסתר  <BR>אם־על־המלך  טוב<BR>ינתן  גם־מחר<BR>ליהודים  אשר  בשושן<BR>לעשות  כדת  היום<BR>ואת  עשרת  בני־המן<BR>יתלו  על־העץ׃
ויאמר  המלך  להעשות  <BR>כן  ותנתן  דת  בשושן<BR>ואת  עשרת  בני־המן<BR>תלו׃
ויקהלו  היהודיים  <BR>אשר־בשושן  גם  ביום<BR>ארבעה  עשר  לחדש<BR>אדר  ויהרגו  בשושן<BR>שלש  מאות  איש<BR>ובבזה  לא  שלחו<BR>את־ידם׃
ושאר  היהודים  אשר  <BR>במדינות  המלך<BR>נקהלו  ועמד<BR>על־נפשם  ונוח<BR>מאיביהם  והרוג<BR>בשנאיהם  חמשה<BR>ושבעים  אלף  ובבזה<BR>לא  שלחו  את־ידם׃
ביום־שלושה  עשר  <BR>לחדש  אדר  ונוח<BR>בארבעה  עשר  בו<BR>ועשה  אתו  יום  משתה<BR>ושמחה׃
והיהודיים  <BR>אשר־בשושן  נקהלו<BR>בשלושה  עשר  בו<BR>ובארבעה  עשר  בו<BR>ונוח  בחמשה  עשר  בו<BR>ועשה  אתו  יום  משתה<BR>ושמחה׃
על־כן  היהודים  <BR>הפרוזים  הישבים<BR>בערי  הפרזות  עשים<BR>את  יום  ארבעה  עשר<BR>לחדש  אדר  שמחה<BR>ומשתה  ויום  טוב<BR>ומשלוח  מנות  איש<BR>לרעהו׃
ויכתב  מרדכי  <BR>את־הדברים  האלה<BR>וישלח  ספרים<BR>אל־כל־היהודים  אשר<BR>בכל־  מדינות  המלך<BR>אחשורוש  הקרובים<BR>והרחוקים׃
לקים  עליהם  להיות  <BR>עשים  את  יום  ארבעה<BR>עשר  לחדש  אדר  ואת<BR>יום־חמשה  עשר  בו<BR>בכל־שנה  ושנה׃
כימים  אשר־נחו  בהם  <BR>היהודים  מאיביהם<BR>והחדש  אשר  נהפך<BR>להם  מיגון  לשמחה<BR>ומאבל  ליום  טוב<BR>לעשות  אותם  ימי<BR>משתה  ושמחה  ומשלח<BR>מנות  איש  לרעהו<BR>ומתנות  לאבינים׃
וקבל  היהודים  את  <BR>אשר־החלו  לעשות<BR>ואת  אשר־כתב  מרדכי<BR>אליהם׃
כי  המן  בן־המדתא  <BR>האגגי  צרר<BR>כל־היהודים  חשב<BR>על־היהודים  לאבדם<BR>והפל  פור  הוא<BR>הגורל  להמם<BR>ולאבדם׃
ובבאה  לפני  המלך  <BR>אמר  עם־הספר  ישוב<BR>מחשבתו  הרעה<BR>אשר־חשב  על־<BR>היהודים  על־ראשו<BR>ותלו  אתו  ואת־בניו<BR>על־העץ׃
על־כן  קראו  לימים  <BR>האלה  פורים  על־שם<BR>הפור  על־כן<BR>על־כל־דברי  האגרת<BR>הזאת  ומה־ראו<BR>על־ככה  ומה  הגיע<BR>אליהם׃
קימו  וקבל  היהודים  <BR>עליהם  ועל־זרעם<BR>ועל  כל־הנלוים<BR>עליהם  ולא  יעבור<BR>להיות  עשים  את  שני<BR>הימים  האלה  ככתבם<BR>וכזמנם  בכל־שנה<BR>ושנה׃
והימים  האלה  <BR>נזכרים  ונעשים<BR>בכל־דור  ודור<BR>משפחה  ומשפחה<BR>מדינה  ומדינה  ועיר<BR>ועיר  וימי  הפורים<BR>האלה  לא  יעברו<BR>מתוך  היהודים<BR>וזכרם  לא־יסוף<BR>מזרעם׃
ותכתב  אסתר  המלכה  <BR>בת־אביחיל  ומרדכי<BR>היהודי  את־כל־תקף<BR>לקים  את  אגרת<BR>הפרים  הזאת  השנית׃
וישלח  ספרים  <BR>אל־כל־היהודים<BR>אל־שבע  ועשרים<BR>ומאה  מדינה  מלכות<BR>אחשורוש  דברי  שלום<BR>ואמת׃
לקים  את־ימי  הפרים  <BR>האלה  בזמניהם  כאשר<BR>קים  עליהם  מרדכי<BR>היהודי  ואסתר<BR>המלכה  וכאשר  קימו<BR>על־נפשם  ועל־זרעם<BR>דברי  הצומות<BR>וזעקתם׃
ומאמר  אסתר  קים  <BR>דברי  הפרים  האלה<BR>ונכתב  בספר׃
