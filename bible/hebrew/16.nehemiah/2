ויהי  בחדש  ניסן  <BR>שנת  עשרים<BR>לארתחשסתא  המלך<BR>יין  לפניו  ואשא<BR>את־  היין  ואתנה<BR>למלך  ולא־הייתי  רע<BR>לפניו׃
ויאמר  לי  המלך  <BR>מדוע  פניך  רעים<BR>ואתה  אינך  חולה<BR>אין  זה  כי־אם  רע<BR>לב  ואירא  הרבה<BR>מאד׃
ואמר  למלך  המלך  <BR>לעולם  יחיה  מדוע<BR>לא־ירעו  פני  אשר<BR>העיר  בית־קברות<BR>אבתי  חרבה  ושעריה<BR>אכלו  באש׃
ויאמר  לי  המלך  <BR>על־מה־זה  אתה  מבקש<BR>ואתפלל  אל־אלהי<BR>השמים׃
ואמר  למלך  <BR>אם־על־המלך  טוב<BR>ואם־ייטב  עבדך<BR>לפניך  אשר  תשלחני<BR>אל־  יהודה  אל־עיר<BR>קברות  אבתי<BR>ואבננה׃
ויאמר  לי  המלך  <BR>והשגל  יושבת  אצלו<BR>עד־מתי  יהיה  מהלכך<BR>ומתי  תשוב  וייטב<BR>לפני־המלך  וישלחני<BR>ואתנה  לו  זמן׃
ואומר  למלך  <BR>אם־על־המלך  טוב<BR>אגרות  יתנו־לי<BR>על־פחוות  עבר  הנהר<BR>אשר  יעבירוני  עד<BR>אשר־אבוא<BR>אל־יהודה׃
ואגרת  אל־אסף  שמר  <BR>הפרדס  אשר  למלך<BR>אשר  יתן־לי  עצים<BR>לקרות  את־שערי<BR>הבירה  אשר־לבית<BR>ולחומת  העיר  ולבית<BR>אשר־אבוא  אליו<BR>ויתן־לי  המלך  כיד־<BR>אלהי  הטובה  עלי׃
ואבוא  אל־פחוות  <BR>עבר  הנהר  ואתנה<BR>להם  את  אגרות  המלך<BR>וישלח  עמי  המלך<BR>שרי  חיל  ופרשים׃
וישמע  סנבלט  החרני  <BR>וטוביה  העבד  העמני<BR>וירע  להם  רעה  גדלה<BR>אשר־בא  אדם  לבקש<BR>טובה  לבני  ישראל׃
ואבוא  אל־ירושלם  <BR>ואהי־שם  ימים<BR>שלשה׃
ואקום  לילה  אני  <BR>ואנשים  מעט  עמי<BR>ולא־הגדתי  לאדם  מה<BR>אלהי  נתן  אל־  לבי<BR>לעשות  לירושלם<BR>ובהמה  אין  עמי  כי<BR>אם־הבהמה  אשר  אני<BR>רכב  בה׃
ואצאה  בשער־הגיא  <BR>לילה  ואל־פני  עין<BR>התנין  ואל־שער<BR>האשפת  ואהי  שבר<BR>בחומת  ירושלם<BR>אשר־המפרוצים<BR>ושעריה  אכלו  באש׃
ואעבר  אל־שער  העין  <BR>ואל־ברכת  המלך<BR>ואין־מקום  לבהמה<BR>לעבר  תחתי׃
ואהי  עלה  בנחל  <BR>לילה  ואהי  שבר<BR>בחומה  ואשוב  ואבוא<BR>בשער  הגיא  ואשוב׃
והסגנים  לא  ידעו  <BR>אנה  הלכתי  ומה  אני<BR>עשה  וליהודים<BR>ולכהנים  ולחרים<BR>ולסגנים  וליתר  עשה<BR>המלאכה  עד־כן  לא<BR>הגדתי׃
ואומר  אלהם  אתם  <BR>ראים  הרעה  אשר<BR>אנחנו  בה  אשר<BR>ירושלם  חרבה<BR>ושעריה  נצתו  באש<BR>לכו  ונבנה  את־חומת<BR>ירושלם  ולא־נהיה<BR>עוד  חרפה׃
ואגיד  להם  את־יד  <BR>אלהי  אשר־היא  טובה<BR>עלי  ואף־דברי  המלך<BR>אשר  אמר־  לי<BR>ויאמרו  נקום<BR>ובנינו  ויחזקו<BR>ידיהם  לטובה׃
וישמע  סנבלט  החרני  <BR>וטביה  העבד  העמוני<BR>וגשם  הערבי  וילעגו<BR>לנו  ויבזו  עלינו<BR>ויאמרו  מה־הדבר<BR>הזה  אשר  אתם  עשים<BR>העל  המלך  אתם<BR>מרדים׃
ואשיב  אותם  דבר  <BR>ואומר  להם  אלהי<BR>השמים  הוא  יצליח<BR>לנו  ואנחנו  עבדיו<BR>נקום  ובנינו  ולכם<BR>אין־חלק  וצדקה<BR>וזכרון  בירושלם׃
