ביום  ההוא  נקרא  <BR>בספר  משה  באזני<BR>העם  ונמצא  כתוב  בו<BR>אשר  לא־יבוא  עמני<BR>ומאבי  בקהל  האלהים<BR>עד־עולם׃
כי  לא  קדמו  את־בני  <BR>ישראל  בלחם  ובמים<BR>וישכר  עליו<BR>את־בלעם  לקללו<BR>ויהפך  אלהינו<BR>הקללה  לברכה׃
ויהי  כשמעם  <BR>את־התורה  ויבדילו<BR>כל־ערב  מישראל׃
ולפני  מזה  אלישיב  <BR>הכהן  נתון  בלשכת<BR>בית־אלהינו  קרוב<BR>לטוביה׃
ויעש  לו  לשכה  <BR>גדולה  ושם  היו<BR>לפנים  נתנים<BR>את־המנחה  הלבונה<BR>והכלים  ומעשר  הדגן<BR>התירוש  והיצהר<BR>מצות  הלוים<BR>והמשררים  והשערים<BR>ותרומת  הכהנים׃
ובכל־זה  לא  הייתי  <BR>בירושלם  כי  בשנת<BR>שלשים  ושתים<BR>לארתחשסתא  מלך־<BR>בבל  באתי  אל־המלך<BR>ולקץ  ימים  נשאלתי<BR>מן־המלך׃
ואבוא  לירושלם  <BR>ואבינה  ברעה  אשר<BR>עשה  אלישיב  לטוביה<BR>לעשות  לו  נשכה<BR>בחצרי  בית  האלהים׃
וירע  לי  מאד  <BR>ואשליכה  את־כל־כלי<BR>בית־טוביה  החוץ<BR>מן־הלשכה׃
ואמרה  ויטהרו  <BR>הלשכות  ואשיבה  שם<BR>כלי  בית  האלהים<BR>את־המנחה  והלבונה׃
ואדעה  כי־מניות  <BR>הלוים  לא  נתנה<BR>ויברחו  איש־לשדהו<BR>הלוים  והמשררים<BR>עשי  המלאכה׃
ואריבה  את־הסגנים  <BR>ואמרה  מדוע  נעזב<BR>בית־האלהים  ואקבצם<BR>ואעמדם  על־  עמדם׃
וכל־יהודה  הביאו  <BR>מעשר  הדגן  והתירוש<BR>והיצהר  לאוצרות׃
ואוצרה  על־אוצרות  <BR>שלמיה  הכהן  וצדוק<BR>הסופר  ופדיה<BR>מן־הלוים  ועל־  ידם<BR>חנן  בן־זכור<BR>בן־מתניה  כי<BR>נאמנים  נחשבו<BR>ועליהם  לחלק<BR>לאחיהם׃
זכרה־לי  אלהי  <BR>על־זאת  ואל־תמח<BR>חסדי  אשר  עשיתי<BR>בבית  אלהי<BR>ובמשמריו׃
בימים  ההמה  ראיתי  <BR>ביהודה  דרכים־גתות<BR>בשבת  ומביאים<BR>הערמות  ועמסים<BR>על־החמרים  ואף־יין<BR>ענבים  ותאנים<BR>וכל־משא  ומביאים<BR>ירושלם  ביום  השבת<BR>ואעיד  ביום  מכרם<BR>ציד׃
והצרים  ישבו  בה  <BR>מביאים  דאג<BR>וכל־מכר  ומכרים<BR>בשבת  לבני  יהודה<BR>ובירושלם׃
ואריבה  את  חרי  <BR>יהודה  ואמרה  להם<BR>מה־הדבר  הרע  הזה<BR>אשר  אתם  עשים<BR>ומחללים  את־יום<BR>השבת׃
הלוא  כה  עשו  <BR>אבתיכם  ויבא<BR>אלהינו  עלינו  את<BR>כל־הרעה  הזאת  ועל<BR>העיר  הזאת  ואתם<BR>מוסיפים  חרון<BR>על־ישראל  לחלל<BR>את־השבת׃
ויהי  כאשר  צללו  <BR>שערי  ירושלם  לפני<BR>השבת  ואמרה  ויסגרו<BR>הדלתות  ואמרה  אשר<BR>לא  יפתחום  עד  אחר<BR>השבת  ומנערי<BR>העמדתי  על־השערים<BR>לא־יבוא  משא  ביום<BR>השבת׃
וילינו  הרכלים  <BR>ומכרי  כל־ממכר<BR>מחוץ  לירושלם  פעם<BR>ושתים׃
ואעידה  בהם  ואמרה  <BR>אליהם  מדוע  אתם<BR>לנים  נגד  החומה<BR>אם־תשנו  יד  אשלח<BR>בכם  מן־העת  ההיא<BR>לא־באו  בשבת׃
ואמרה  ללוים  אשר  <BR>יהיו  מטהרים  ובאים<BR>שמרים  השערים  לקדש<BR>את־יום  השבת<BR>גם־זאת  זכרה־לי<BR>אלהי  וחוסה  עלי<BR>כרב  חסדך׃
גם  בימים  ההם  <BR>ראיתי  את־היהודים<BR>השיבו  נשים<BR>אשדודיות  עמוניות<BR>מואביות׃
ובניהם  חצי  מדבר  <BR>אשדודית  ואינם<BR>מכירים  לדבר<BR>יהודית  וכלשון  עם<BR>ועם׃
ואריב  עמם  ואקללם  <BR>ואכה  מהם  אנשים<BR>ואמרטם  ואשביעם<BR>באלהים  אם־  תתנו<BR>בנתיכם  לבניהם<BR>ואם־תשאו  מבנתיהם<BR>לבניכם  ולכם׃
הלוא  על־אלה  <BR>חטא־שלמה  מלך<BR>ישראל  ובגוים<BR>הרבים  לא־היה  מלך<BR>כמהו  ואהוב  לאלהיו<BR>היה  ויתנהו  אלהים<BR>מלך  על־כל־ישראל<BR>גם־אותו  החטיאו<BR>הנשים  הנכריות׃
ולכם  הנשמע  לעשת  <BR>את  כל־הרעה  הגדולה<BR>הזאת  למעל  באלהינו<BR>להשיב  נשים<BR>נכריות׃
ומבני  יוידע  <BR>בן־אלישיב  הכהן<BR>הגדול  חתן  לסנבלט<BR>החרני  ואבריחהו<BR>מעלי׃
זכרה  להם  אלהי  על  <BR>גאלי  הכהנה  וברית<BR>הכהנה  והלוים׃
וטהרתים  מכל־נכר  <BR>ואעמידה  משמרות<BR>לכהנים  וללוים  איש<BR>במלאכתו׃
ולקרבן  העצים  <BR>בעתים  מזמנות<BR>ולבכורים  זכרה־לי<BR>אלהי  לטובה׃
