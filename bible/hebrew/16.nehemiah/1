דברי  נחמיה  <BR>בן־חכליה  ויהי<BR>בחדש־כסלו  שנת<BR>עשרים  ואני  הייתי<BR>בשושן  הבירה׃
ויבא  חנני  אחד  <BR>מאחי  הוא  ואנשים<BR>מיהודה  ואשאלם<BR>על־היהודים  הפליטה<BR>אשר־נשארו  מן־השבי<BR>ועל־ירושלם׃
ויאמרו  לי  הנשארים  <BR>אשר־נשארו  מן־השבי<BR>שם  במדינה  ברעה<BR>גדלה  ובחרפה  וחומת<BR>ירושלם  מפרצת<BR>ושעריה  נצתו  באש׃
ויהי  כשמעי  <BR>את־הדברים  האלה<BR>ישבתי  ואבכה<BR>ואתאבלה  ימים  ואהי<BR>צם  ומתפלל  לפני<BR>אלהי  השמים׃
ואמר  אנא  יהוה  <BR>אלהי  השמים  האל<BR>הגדול  והנורא  שמר<BR>הברית  וחסד  לאהביו<BR>ולשמרי  מצותיו׃
תהי  נא  אזנך־קשבת  <BR>ועיניך  פתוחות<BR>לשמע  אל־תפלת  עבדך<BR>אשר  אנכי  מתפלל<BR>לפניך  היום  יומם<BR>ולילה  על־בני<BR>ישראל  עבדיך<BR>ומתודה  על־חטאות<BR>בני־ישראל  אשר<BR>חטאנו  לך  ואני<BR>ובית־אבי  חטאנו׃
חבל  חבלנו  לך  <BR>ולא־שמרנו<BR>את־המצות<BR>ואת־החקים<BR>ואת־המשפטים  אשר<BR>צוית  את־משה  עבדך׃
זכר־נא  את־הדבר  <BR>אשר  צוית  את־משה<BR>עבדך  לאמר  אתם<BR>תמעלו  אני  אפיץ<BR>אתכם  בעמים׃
ושבתם  אלי  ושמרתם  <BR>מצותי  ועשיתם  אתם<BR>אם־יהיה  נדחכם<BR>בקצה  השמים  משם<BR>אקבצם  והבואתים<BR>אל־המקום  אשר<BR>בחרתי  לשכן  את־שמי<BR>שם׃
והם  עבדיך  ועמך  <BR>אשר  פדית  בכחך<BR>הגדול  ובידך<BR>החזקה׃
אנא  אדני  תהי  נא  <BR>אזנך־קשבת  אל־תפלת<BR>עבדך  ואל־תפלת<BR>עבדיך  החפצים<BR>ליראה  את־שמך<BR>והצליחה־נא  לעבדך<BR>היום  ותנהו  לרחמים<BR>לפני  האיש  הזה<BR>ואני  הייתי  משקה<BR>למלך׃
