ואחר  הדברים  האלה  <BR>במלכות  ארתחשסתא<BR>מלך־פרס  עזרא<BR>בן־שריה  בן־  עזריה<BR>בן־חלקיה׃
בן־שלום  בן־צדוק  <BR>בן־אחיטוב׃
בן־אמריה  בן־עזריה  <BR>בן־מריות׃
בן־זרחיה  בן־עזי  <BR>בן־בקי׃
בן־אבישוע  <BR>בן־פינחס  בן־אלעזר<BR>בן־אהרן  הכהן<BR>הראש׃
הוא  עזרא  עלה  מבבל  <BR>והוא־ספר  מהיר<BR>בתורת  משה  אשר־נתן<BR>יהוה  אלהי  ישראל<BR>ויתן־לו  המלך<BR>כיד־יהוה  אלהיו<BR>עליו  כל  בקשתו׃
ויעלו  מבני־ישראל  <BR>ומן־הכהנים  והלוים<BR>והמשררים  והשערים<BR>והנתינים<BR>אל־ירושלם<BR>בשנת־שבע<BR>לארתחשסתא  המלך׃
ויבא  ירושלם  בחדש  <BR>החמישי  היא  שנת<BR>השביעית  למלך׃
כי  באחד  לחדש  <BR>הראשון  הוא  יסד<BR>המעלה  מבבל  ובאחד<BR>לחדש  החמישי  בא<BR>אל־ירושלם<BR>כיד־אלהיו  הטובה<BR>עליו׃
כי  עזרא  הכין  לבבו  <BR>לדרוש  את־תורת<BR>יהוה  ולעשת  וללמד<BR>בישראל  חק  ומשפט׃
וזה  פרשגן  הנשתון  <BR>אשר  נתן  המלך<BR>ארתחשסתא  לעזרא<BR>הכהן  הספר  ספר<BR>דברי  מצות־יהוה<BR>וחקיו  על־ישראל׃
ארתחשסתא  מלך  <BR>מלכיא  לעזרא  כהנא<BR>ספר  דתא  די־אלה<BR>שמיא  גמיר  וכענת׃
מני  שים  טעם  די  <BR>כל־מתנדב  במלכותי<BR>מן־עמה  ישראל<BR>וכהנוהי  ולויא<BR>למהך  לירושלם  עמך<BR>יהך׃
כל־קבל  די  מן־קדם  <BR>מלכא  ושבעת  יעטהי<BR>שליח  לבקרא<BR>על־יהוד  ולירושלם<BR>בדת  אלהך  די  בידך׃
ולהיבלה  כסף  ודהב  <BR>די־מלכא  ויעטוהי<BR>התנדבו  לאלה  ישראל<BR>די  בירושלם  משכנה׃
וכל  כסף  ודהב  די  <BR>תהשכח  בכל  מדינת<BR>בבל  עם  התנדבות<BR>עמא  וכהניא<BR>מתנדבין  לבית<BR>אלההם  די  בירושלם׃
כל־קבל  דנה  אספרנא  <BR>תקנא  בכספא  דנה<BR>תורין  דכרין  אמרין<BR>ומנחתהון  ונסכיהון<BR>ותקרב  המו<BR>על־מדבחה  די  בית<BR>אלהכם  די  בירושלם׃
ומה  די  עליך  <BR>ועל־אחיך  ייטב<BR>בשאר  כספא  ודהבה<BR>למעבד  כרעות  אלהכם<BR>תעבדון׃
ומאניא  די־מתיהבין  <BR>לך  לפלחן  בית  אלהך<BR>השלם  קדם  אלה<BR>ירושלם׃
ושאר  חשחות  בית  <BR>אלהך  די  יפל־לך<BR>למנתן  תנתן  מן־בית<BR>גנזי  מלכא׃
ומני  אנה  ארתחשסתא  <BR>מלכא  שים  טעם  לכל<BR>גזבריא  די  בעבר<BR>נהרה  די  כל־  די<BR>ישאלנכון  עזרא<BR>כהנה  ספר  דתא<BR>די־אלה  שמיא<BR>אספרנא  יתעבד׃
עד־כסף  ככרין  מאה  <BR>ועד־חנטין  כרין<BR>מאה  ועד־חמר  בתין<BR>מאה  ועד־  בתין  משח<BR>מאה  ומלח  די־לא<BR>כתב׃
כל־די  מן־טעם  אלה  <BR>שמיא  יתעבד  אדרזדא<BR>לבית  אלה  שמיא<BR>די־למה  להוא  קצף<BR>על־מלכות  מלכא<BR>ובנוהי׃
ולכם  מהודעין  די  <BR>כל־כהניא  ולויא<BR>זמריא  תרעיא<BR>נתיניא  ופלחי  בית<BR>אלהא  דנה  מנדה  בלו<BR>והלך  לא  שליט<BR>למרמא  עליהם׃
ואנת  עזרא  כחכמת  <BR>אלהך  די־בידך  מני<BR>שפטין  ודינין<BR>די־להון  דאנין<BR>לכל־עמה  די  בעבר<BR>נהרה  לכל־ידעי  דתי<BR>אלהך  ודי  לא  ידע<BR>תהודעון׃
וכל־די־לא  להוא  <BR>עבד  דתא  די־אלהך<BR>ודתא  די  מלכא<BR>אספרנא  דינה  להוא<BR>מתעבד  מנה  הן  למות<BR>הן  לשרשו  הן־לענש<BR>נכסין  ולאסורין׃
ברוך  יהוה  אלהי  <BR>אבותינו  אשר  נתן<BR>כזאת  בלב  המלך<BR>לפאר  את־בית  יהוה<BR>אשר  בירושלם׃
ועלי  הטה־חסד  לפני  <BR>המלך  ויועציו<BR>ולכל־שרי  המלך<BR>הגברים  ואני<BR>התחזקתי  כיד־יהוה<BR>אלהי  עלי  ואקבצה<BR>מישראל  ראשים<BR>לעלות  עמי׃
