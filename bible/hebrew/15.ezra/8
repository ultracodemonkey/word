ואלה  ראשי  אבתיהם  <BR>והתיחשם  העלים  עמי<BR>במלכות  ארתחשסתא<BR>המלך  מבבל׃
מבני  פינחס  גרשם  <BR>מבני  איתמר  דניאל<BR>מבני  דויד  חטוש׃
מבני  שכניה  מבני  <BR>פרעש  זכריה  ועמו<BR>התיחש  לזכרים  מאה<BR>וחמשים׃
מבני  פחת  מואב  <BR>אליהועיני<BR>בן־זרחיה  ועמו<BR>מאתים  הזכרים׃
מבני  שכניה  <BR>בן־יחזיאל  ועמו<BR>שלש  מאות  הזכרים׃
ומבני  עדין  עבד  <BR>בן־יונתן  ועמו<BR>חמשים  הזכרים׃
ומבני  עילם  ישעיה  <BR>בן־עתליה  ועמו<BR>שבעים  הזכרים׃
ומבני  שפטיה  זבדיה  <BR>בן־מיכאל  ועמו<BR>שמנים  הזכרים׃
מבני  יואב  עבדיה  <BR>בן־יחיאל  ועמו<BR>מאתים  ושמנה  עשר<BR>הזכרים׃
ומבני  שלומית  <BR>בן־יוספיה  ועמו<BR>מאה  וששים  הזכרים׃
ומבני  בבי  זכריה  <BR>בן־בבי  ועמו  עשרים<BR>ושמנה  הזכרים׃
ומבני  עזגד  יוחנן  <BR>בן־הקטן  ועמו  מאה<BR>ועשרה  הזכרים׃
ומבני  אדניקם  <BR>אחרנים  ואלה  שמותם<BR>אליפלט  יעיאל<BR>ושמעיה  ועמהם  ששים<BR>הזכרים׃
ומבני  בגוי  עותי  <BR>וזבוד  ועמו  שבעים<BR>הזכרים׃
ואקבצם  אל־הנהר  <BR>הבא  אל־אהוא  ונחנה<BR>שם  ימים  שלשה<BR>ואבינה  בעם<BR>ובכהנים  ומבני  לוי<BR>לא־מצאתי  שם׃
ואשלחה  לאליעזר  <BR>לאריאל  לשמעיה<BR>ולאלנתן  וליריב<BR>ולאלנתן  ולנתן<BR>ולזכריה  ולמשלם<BR>ראשים  וליויריב<BR>ולאלנתן  מבינים׃
ואוצאה  אותם  <BR>על־אדו  הראש<BR>בכספיא  המקום<BR>ואשימה  בפיהם<BR>דברים  לדבר  אל־אדו<BR>אחיו  הנתונים<BR>בכספיא  המקום<BR>להביא־לנו  משרתים<BR>לבית  אלהינו׃
ויביאו  לנו  <BR>כיד־אלהינו  הטובה<BR>עלינו  איש  שכל<BR>מבני  מחלי  בן־לוי<BR>בן־ישראל  ושרביה<BR>ובניו  ואחיו  שמנה<BR>עשר׃
ואת־חשביה  ואתו  <BR>ישעיה  מבני  מררי<BR>אחיו  ובניהם<BR>עשרים׃
ומן־הנתינים  שנתן  <BR>דויד  והשרים  לעבדת<BR>הלוים  נתינים<BR>מאתים  ועשרים  כלם<BR>נקבו  בשמות׃
ואקרא  שם  צום  <BR>על־הנהר  אהוא<BR>להתענות  לפני<BR>אלהינו  לבקש  ממנו<BR>דרך  ישרה  לנו<BR>ולטפנו<BR>ולכל־רכושנו׃
כי  בשתי  לשאול  <BR>מן־המלך  חיל<BR>ופרשים  לעזרנו<BR>מאויב  בדרך<BR>כי־אמרנו  למלך<BR>לאמר  יד־אלהינו<BR>על־כל־מבקשיו<BR>לטובה  ועזו  ואפו<BR>על  כל־עזביו׃
ונצומה  ונבקשה  <BR>מאלהינו  על־זאת<BR>ויעתר  לנו׃
ואבדילה  משרי  <BR>הכהנים  שנים  עשר<BR>לשרביה  חשביה<BR>ועמהם  מאחיהם<BR>עשרה׃
ואשקולה  להם  <BR>את־הכסף  ואת־הזהב<BR>ואת־הכלים  תרומת<BR>בית־אלהינו  ההרימו<BR>המלך  ויעציו  ושריו<BR>וכל־ישראל<BR>הנמצאים׃
ואשקלה  על־ידם  כסף  <BR>ככרים  שש־מאות<BR>וחמשים  וכלי־כסף<BR>מאה  לככרים  זהב<BR>מאה  ככר׃
וכפרי  זהב  עשרים  <BR>לאדרכנים  אלף  וכלי<BR>נחשת  מצהב  טובה<BR>שנים  חמודת  כזהב׃
ואמרה  אלהם  אתם  <BR>קדש  ליהוה  והכלים<BR>קדש  והכסף  והזהב<BR>נדבה  ליהוה  אלהי<BR>אבתיכם׃
שקדו  ושמרו  <BR>עד־תשקלו  לפני  שרי<BR>הכהנים  והלוים<BR>ושרי־האבות  לישראל<BR>בירושלם  הלשכות<BR>בית  יהוה׃
וקבלו  הכהנים  <BR>והלוים  משקל  הכסף<BR>והזהב  והכלים<BR>להביא  לירושלם<BR>לבית  אלהינו׃
ונסעה  מנהר  אהוא  <BR>בשנים  עשר  לחדש<BR>הראשון  ללכת<BR>ירושלם  ויד־אלהינו<BR>היתה  עלינו<BR>ויצילנו  מכף  אויב<BR>ואורב  על־הדרך׃
ונבוא  ירושלם  ונשב  <BR>שם  ימים  שלשה׃
וביום  הרביעי  נשקל  <BR>הכסף  והזהב  והכלים<BR>בבית  אלהינו  על<BR>יד־מרמות  בן־אוריה<BR>הכהן  ועמו  אלעזר<BR>בן־פינחס  ועמהם<BR>יוזבד  בן־ישוע<BR>ונועדיה  בן־בנוי<BR>הלוים׃
במספר  במשקל  לכל  <BR>ויכתב  כל־המשקל<BR>בעת  ההיא׃
הבאים  מהשבי  <BR>בני־הגולה  הקריבו<BR>עלות  לאלהי  ישראל<BR>פרים  שנים־עשר<BR>על־כל־ישראל  אילים<BR>תשעים  וששה  כבשים<BR>שבעים  ושבעה  צפירי<BR>חטאת  שנים  עשר  הכל<BR>עולה  ליהוה׃
ויתנו  את־דתי  המלך  <BR>לאחשדרפני  המלך<BR>ופחוות  עבר  הנהר<BR>ונשאו  את־  העם<BR>ואת־בית־האלהים׃
