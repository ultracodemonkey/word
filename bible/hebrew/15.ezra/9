וככלות  אלה  נגשו  <BR>אלי  השרים  לאמר<BR>לא־נבדלו  העם<BR>ישראל  והכהנים<BR>והלוים  מעמי<BR>הארצות  כתועבתיהם<BR>לכנעני  החתי  הפרזי<BR>היבוסי  העמני<BR>המאבי  המצרי<BR>והאמרי׃
כי־נשאו  מבנתיהם  <BR>להם  ולבניהם<BR>והתערבו  זרע  הקדש<BR>בעמי  הארצות  ויד<BR>השרים  והסגנים<BR>היתה  במעל  הזה<BR>ראשונה׃
וכשמעי  את־הדבר  <BR>הזה  קרעתי  את־בגדי<BR>ומעילי  ואמרטה<BR>משער  ראשי  וזקני<BR>ואשבה  משומם׃
ואלי  יאספו  כל  חרד  <BR>בדברי  אלהי־ישראל<BR>על  מעל  הגולה  ואני<BR>ישב  משומם  עד<BR>למנחת  הערב׃
ובמנחת  הערב  קמתי  <BR>מתעניתי  ובקרעי<BR>בגדי  ומעילי<BR>ואכרעה  על־ברכי<BR>ואפרשה  כפי<BR>אל־יהוה  אלהי׃
ואמרה  אלהי  בשתי  <BR>ונכלמתי  להרים<BR>אלהי  פני  אליך  כי<BR>עונתינו  רבו  למעלה<BR>ראש  ואשמתנו  גדלה<BR>עד  לשמים׃
מימי  אבתינו  אנחנו  <BR>באשמה  גדלה  עד<BR>היום  הזה<BR>ובעונתינו  נתנו<BR>אנחנו  מלכינו<BR>כהנינו  ביד  מלכי<BR>הארצות  בחרב  בשבי<BR>ובבזה  ובבשת  פנים<BR>כהיום  הזה׃
ועתה  כמעט־רגע  <BR>היתה  תחנה  מאת<BR>יהוה  אלהינו<BR>להשאיר  לנו  פליטה<BR>ולתת־  לנו  יתד<BR>במקום  קדשו  להאיר<BR>עינינו  אלהינו<BR>ולתתנו  מחיה  מעט<BR>בעבדתנו׃
כי־עבדים  אנחנו  <BR>ובעבדתנו  לא  עזבנו<BR>אלהינו  ויט־עלינו<BR>חסד  לפני  מלכי  פרס<BR>לתת־לנו  מחיה<BR>לרומם  את־בית<BR>אלהינו  ולהעמיד<BR>את־חרבתיו<BR>ולתת־לנו  גדר<BR>ביהודה  ובירושלם׃
ועתה  מה־נאמר  <BR>אלהינו  אחרי־זאת<BR>כי  עזבנו  מצותיך׃
אשר  צוית  ביד  <BR>עבדיך  הנביאים<BR>לאמר  הארץ  אשר  אתם<BR>באים  לרשתה  ארץ<BR>נדה  היא  בנדת  עמי<BR>הארצות  בתועבתיהם<BR>אשר  מלאוה  מפה<BR>אל־פה  בטמאתם׃
ועתה  בנותיכם  <BR>אל־תתנו  לבניהם<BR>ובנתיהם  אל־תשאו<BR>לבניכם  ולא־תדרשו<BR>שלמם  וטובתם<BR>עד־עולם  למען<BR>תחזקו  ואכלתם<BR>את־טוב  הארץ<BR>והורשתם  לבניכם<BR>עד־עולם׃
ואחרי  כל־הבא  <BR>עלינו  במעשינו<BR>הרעים  ובאשמתנו<BR>הגדלה  כי  אתה<BR>אלהינו  חשכת  למטה<BR>מעוננו  ונתתה  לנו<BR>פליטה  כזאת׃
הנשוב  להפר  מצותיך  <BR>ולהתחתן  בעמי<BR>התעבות  האלה  הלוא<BR>תאנף־בנו  עד־  כלה<BR>לאין  שארית<BR>ופליטה׃
יהוה  אלהי  ישראל  <BR>צדיק  אתה<BR>כי־נשארנו  פליטה<BR>כהיום  הזה  הננו<BR>לפניך  באשמתינו  כי<BR>אין  לעמוד  לפניך<BR>על־זאת׃
