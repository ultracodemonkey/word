לא  לנו  יהוה  לא  <BR>לנו  כי־לשמך  תן<BR>כבוד  על־חסדך<BR>על־אמתך׃
למה  יאמרו  הגוים  <BR>איה־נא  אלהיהם׃
ואלהינו  בשמים  כל  <BR>אשר־חפץ  עשה׃
עצביהם  כסף  וזהב  <BR>מעשה  ידי  אדם׃
פה־להם  ולא  ידברו  <BR>עינים  להם  ולא<BR>יראו׃
אזנים  להם  ולא  <BR>ישמעו  אף  להם  ולא<BR>יריחון׃
ידיהם  ולא  ימישון  <BR>רגליהם  ולא  יהלכו<BR>לא־יהגו  בגרונם׃
כמוהם  יהיו  עשיהם  <BR>כל  אשר־בטח  בהם׃
ישראל  בטח  ביהוה  <BR>עזרם  ומגנם  הוא׃
בית  אהרן  בטחו  <BR>ביהוה  עזרם  ומגנם<BR>הוא׃
יראי  יהוה  בטחו  <BR>ביהוה  עזרם  ומגנם<BR>הוא׃
יהוה  זכרנו  יברך  <BR>יברך  את־בית  ישראל<BR>יברך  את־בית  אהרן׃
יברך  יראי  יהוה  <BR>הקטנים  עם־הגדלים׃
יסף  יהוה  עליכם  <BR>עליכם  ועל־בניכם׃
ברוכים  אתם  ליהוה  <BR>עשה  שמים  וארץ׃
השמים  שמים  ליהוה  <BR>והארץ  נתן<BR>לבני־אדם׃
לא  המתים  יהללו־יה  <BR>ולא  כל־ירדי  דומה׃
ואנחנו  נברך  יה  <BR>מעתה  ועד־עולם<BR>הללו־יה׃
