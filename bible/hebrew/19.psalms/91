ישב  בסתר  עליון  <BR>בצל  שדי  יתלונן׃
אמר  ליהוה  מחסי  <BR>ומצודתי  אלהי<BR>אבטח־בו׃
כי  הוא  יצילך  מפח  <BR>יקוש  מדבר  הוות׃
באברתו  יסך  לך  <BR>ותחת־כנפיו  תחסה<BR>צנה  וסחרה  אמתו׃
לא־תירא  מפחד  לילה  <BR>מחץ  יעוף  יומם׃
מדבר  באפל  יהלך  <BR>מקטב  ישוד  צהרים׃
יפל  מצדך  אלף  <BR>ורבבה  מימינך  אליך<BR>לא  יגש׃
רק  בעיניך  תביט  <BR>ושלמת  רשעים  תראה׃
כי־אתה  יהוה  מחסי  <BR>עליון  שמת  מעונך׃
לא־תאנה  אליך  רעה  <BR>ונגע  לא־יקרב<BR>באהלך׃
כי  מלאכיו  יצוה־לך  <BR>לשמרך  בכל־דרכיך׃
על־כפים  ישאונך  <BR>פן־תגף  באבן  רגלך׃
על־שחל  ופתן  תדרך  <BR>תרמס  כפיר  ותנין׃
כי  בי  חשק  ואפלטהו  <BR>אשגבהו  כי־ידע<BR>שמי׃
יקראני  ואענהו  <BR>עמו־אנכי  בצרה<BR>אחלצהו  ואכבדהו׃
ארך  ימים  אשביעהו  <BR>ואראהו  בישועתי׃
