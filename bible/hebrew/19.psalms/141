מזמור  לדוד  יהוה  <BR>קראתיך  חושה  לי<BR>האזינה  קולי<BR>בקראי־לך׃
תכון  תפלתי  קטרת  <BR>לפניך  משאת  כפי<BR>מנחת־ערב׃
שיתה  יהוה  שמרה  <BR>לפי  נצרה  על־דל<BR>שפתי׃
אל־תט־לבי  לדבר  רע  <BR>להתעולל  עללות<BR>ברשע  את־אישים<BR>פעלי־און  ובל־<BR>אלחם  במנעמיהם׃
יהלמני־צדיק  חסד  <BR>ויוכיחני  שמן  ראש<BR>אל־יני  ראשי<BR>כי־עוד  ותפלתי<BR>ברעותיהם׃
נשמטו  בידי־סלע  <BR>שפטיהם  ושמעו  אמרי<BR>כי  נעמו׃
כמו  פלח  ובקע  בארץ  <BR>נפזרו  עצמינו  לפי<BR>שאול׃
כי  אליך  יהוה  אדני  <BR>עיני  בכה  חסיתי<BR>אל־תער  נפשי׃
שמרני  מידי  פח  <BR>יקשו  לי  ומקשות<BR>פעלי  און׃
יפלו  במכמריו  <BR>רשעים  יחד  אנכי<BR>עד־אעבור׃
