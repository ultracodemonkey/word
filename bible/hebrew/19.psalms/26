לדוד  שפטני  יהוה  <BR>כי־אני  בתמי  הלכתי<BR>וביהוה  בטחתי  לא<BR>אמעד׃
בחנני  יהוה  ונסני  <BR>צרופה  כליותי<BR>ולבי׃
כי־חסדך  לנגד  עיני  <BR>והתהלכתי  באמתך׃
לא־ישבתי  <BR>עם־מתי־שוא  ועם<BR>נעלמים  לא  אבוא׃
שנאתי  קהל  מרעים  <BR>ועם־רשעים  לא  אשב׃
ארחץ  בנקיון  כפי  <BR>ואסבבה  את־מזבחך<BR>יהוה׃
לשמע  בקול  תודה  <BR>ולספר<BR>כל־נפלאותיך׃
יהוה  אהבתי  מעון  <BR>ביתך  ומקום  משכן<BR>כבודך׃
אל־תאסף  עם־חטאים  <BR>נפשי  ועם־אנשי<BR>דמים  חיי׃
אשר־בידיהם  זמה  <BR>וימינם  מלאה  שחד׃
ואני  בתמי  אלך  <BR>פדני  וחנני׃
רגלי  עמדה  במישור  <BR>במקהלים  אברך<BR>יהוה׃
