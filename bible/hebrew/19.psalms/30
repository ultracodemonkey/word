מזמור  שיר־חנכת  <BR>הבית  לדוד׃
ארוממך  יהוה  כי  <BR>דליתני  ולא־שמחת<BR>איבי  לי׃
יהוה  אלהי  שועתי  <BR>אליך  ותרפאני׃
יהוה  העלית  <BR>מן־שאול  נפשי<BR>חייתני<BR>מיורדי־בור׃
זמרו  ליהוה  חסידיו  <BR>והודו  לזכר  קדשו׃
כי  רגע  באפו  חיים  <BR>ברצונו  בערב  ילין<BR>בכי  ולבקר  רנה׃
ואני  אמרתי  בשלוי  <BR>בל־אמוט  לעולם׃
יהוה  ברצונך  <BR>העמדתה  להררי  עז<BR>הסתרת  פניך  הייתי<BR>נבהל׃
אליך  יהוה  אקרא  <BR>ואל־אדני  אתחנן׃
מה־בצע  בדמי  ברדתי  <BR>אל־שחת  היודך  עפר<BR>היגיד  אמתך׃
שמע־יהוה  וחנני  <BR>יהוה  היה־עזר  לי׃
הפכת  מספדי  למחול  <BR>לי  פתחת  שקי<BR>ותאזרני  שמחה׃
למען  יזמרך  כבוד  <BR>ולא  ידם  יהוה  אלהי<BR>לעולם  אודך׃
