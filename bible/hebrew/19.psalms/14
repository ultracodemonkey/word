למנצח  לדוד  אמר  <BR>נבל  בלבו  אין<BR>אלהים  השחיתו<BR>התעיבו  עלילה  אין<BR>עשה־  טוב׃
יהוה  משמים  השקיף  <BR>על־בני־אדם  לראות<BR>היש  משכיל  דרש<BR>את־אלהים׃
הכל  סר  יחדו  נאלחו  <BR>אין  עשה־טוב  אין<BR>גם־אחד׃
הלא  ידעו  כל־פעלי  <BR>און  אכלי  עמי  אכלו<BR>לחם  יהוה  לא  קראו׃
שם  פחדו  פחד  <BR>כי־אלהים  בדור<BR>צדיק׃
עצת־עני  תבישו  כי  <BR>יהוה  מחסהו׃
מי  יתן  מציון  <BR>ישועת  ישראל  בשוב<BR>יהוה  שבות  עמו  יגל<BR>יעקב  ישמח  ישראל׃
