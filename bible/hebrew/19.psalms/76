למנצח  בנגינת  <BR>מזמור  לאסף  שיר׃
נודע  ביהודה  אלהים  <BR>בישראל  גדול  שמו׃
ויהי  בשלם  סכו  <BR>ומעונתו  בציון׃
שמה  שבר  רשפי־קשת  <BR>מגן  וחרב  ומלחמה<BR>סלה׃
נאור  אתה  אדיר  <BR>מהררי־טרף׃
אשתוללו  אבירי  לב  <BR>נמו  שנתם  ולא־מצאו<BR>כל־אנשי־חיל<BR>ידיהם׃
מגערתך  אלהי  יעקב  <BR>נרדם  ורכב  וסוס׃
אתה  נורא  אתה  <BR>ומי־יעמד  לפניך<BR>מאז  אפך׃
משמים  השמעת  דין  <BR>ארץ  יראה  ושקטה׃
בקום־למשפט  אלהים  <BR>להושיע<BR>כל־ענוי־ארץ  סלה׃
כי־חמת  אדם  תודך  <BR>שארית  חמת  תחגר׃
נדרו  ושלמו  ליהוה  <BR>אלהיכם  כל־סביביו<BR>יובילו  שי  למורא׃
יבצר  רוח  נגידים  <BR>נורא  למלכי־ארץ׃
