למנצח  לבני־קרח  <BR>משכיל׃
אלהים  באזנינו  <BR>שמענו  אבותינו<BR>ספרו־לנו  פעל  פעלת<BR>בימיהם  בימי  קדם׃
אתה  ידך  גוים  <BR>הורשת  ותטעם  תרע<BR>לאמים  ותשלחם׃
כי  לא  בחרבם  ירשו  <BR>ארץ  וזרועם<BR>לא־הושיעה  למו<BR>כי־ימינך  וזרועך<BR>ואור  פניך  כי<BR>רציתם׃
אתה־הוא  מלכי  <BR>אלהים  צוה  ישועות<BR>יעקב׃
בך  צרינו  ננגח  <BR>בשמך  נבוס  קמינו׃
כי  לא  בקשתי  אבטח  <BR>וחרבי  לא  תושיעני׃
כי  הושעתנו  מצרינו  <BR>ומשנאינו  הבישות׃
באלהים  הללנו  <BR>כל־היום  ושמך<BR>לעולם  נודה  סלה׃
אף־זנחת  ותכלימנו  <BR>ולא־תצא<BR>בצבאותינו׃
תשיבנו  אחור  <BR>מני־צר  ומשנאינו<BR>שסו  למו׃
תתננו  כצאן  מאכל  <BR>ובגוים  זריתנו׃
תמכר־עמך  בלא־הון  <BR>ולא־רבית<BR>במחיריהם׃
תשימנו  חרפה  <BR>לשכנינו  לעג  וקלס<BR>לסביבותינו׃
תשימנו  משל  בגוים  <BR>מנוד־ראש  בל־אמים׃
כל־היום  כלמתי  <BR>נגדי  ובשת  פני<BR>כסתני׃
מקול  מחרף  ומגדף  <BR>מפני  אויב  ומתנקם׃
כל־זאת  באתנו  ולא  <BR>שכחנוך  ולא־שקרנו<BR>בבריתך׃
לא־נסוג  אחור  לבנו  <BR>ותט  אשרינו  מני<BR>ארחך׃
כי  דכיתנו  במקום  <BR>תנים  ותכס  עלינו<BR>בצלמות׃
אם־שכחנו  שם  <BR>אלהינו  ונפרש<BR>כפינו  לאל  זר׃
הלא  אלהים  <BR>יחקר־זאת  כי־הוא<BR>ידע  תעלמות  לב׃
כי־עליך  הרגנו  <BR>כל־היום  נחשבנו<BR>כצאן  טבחה׃
עורה  למה  תישן  <BR>אדני  הקיצה<BR>אל־תזנח  לנצח׃
למה־פניך  תסתיר  <BR>תשכח  ענינו<BR>ולחצנו׃
כי  שחה  לעפר  נפשנו  <BR>דבקה  לארץ  בטננו׃
קומה  עזרתה  לנו  <BR>ופדנו  למען  חסדך׃
