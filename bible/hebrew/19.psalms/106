הללויה  הודו  ליהוה  <BR>כי־טוב  כי  לעולם<BR>חסדו׃
מי  ימלל  גבורות  <BR>יהוה  ישמיע<BR>כל־תהלתו׃
אשרי  שמרי  משפט  <BR>עשה  צדקה  בכל־עת׃
זכרני  יהוה  ברצון  <BR>עמך  פקדני<BR>בישועתך׃
לראות  בטובת  <BR>בחיריך  לשמח  בשמחת<BR>גויך  להתהלל<BR>עם־נחלתך׃
חטאנו  עם־אבותינו  <BR>העוינו  הרשענו׃
אבותינו  במצרים  <BR>לא־השכילו<BR>נפלאותיך  לא  זכרו<BR>את־רב  חסדיך  וימרו<BR>על־ים  בים־סוף׃
ויושיעם  למען  שמו  <BR>להודיע  את־גבורתו׃
ויגער  בים־סוף  <BR>ויחרב  ויוליכם<BR>בתהמות  כמדבר׃
ויושיעם  מיד  שונא  <BR>ויגאלם  מיד  אויב׃
ויכסו־מים  צריהם  <BR>אחד  מהם  לא  נותר׃
ויאמינו  בדבריו  <BR>ישירו  תהלתו׃
מהרו  שכחו  מעשיו  <BR>לא־חכו  לעצתו׃
ויתאוו  תאוה  במדבר  <BR>וינסו־אל  בישימון׃
ויתן  להם  שאלתם  <BR>וישלח  רזון  בנפשם׃
ויקנאו  למשה  במחנה  <BR>לאהרן  קדוש  יהוה׃
תפתח־ארץ  ותבלע  <BR>דתן  ותכס  על־עדת<BR>אבירם׃
ותבער־אש  בעדתם  <BR>להבה  תלהט  רשעים׃
יעשו־עגל  בחרב  <BR>וישתחוו  למסכה׃
וימירו  את־כבודם  <BR>בתבנית  שור  אכל<BR>עשב׃
שכחו  אל  מושיעם  <BR>עשה  גדלות  במצרים׃
נפלאות  בארץ  חם  <BR>נוראות  על־ים־סוף׃
ויאמר  להשמידם  <BR>לולי  משה  בחירו<BR>עמד  בפרץ  לפניו<BR>להשיב  חמתו<BR>מהשחית׃
וימאסו  בארץ  חמדה  <BR>לא־האמינו  לדברו׃
וירגנו  באהליהם  לא  <BR>שמעו  בקול  יהוה׃
וישא  ידו  להם  <BR>להפיל  אותם  במדבר׃
ולהפיל  זרעם  בגוים  <BR>ולזרותם  בארצות׃
ויצמדו  לבעל  פעור  <BR>ויאכלו  זבחי  מתים׃
ויכעיסו  במעלליהם  <BR>ותפרץ־בם  מגפה׃
ויעמד  פינחס  ויפלל  <BR>ותעצר  המגפה׃
ותחשב  לו  לצדקה  <BR>לדר  ודר  עד־עולם׃
ויקציפו  על־מי  <BR>מריבה  וירע  למשה<BR>בעבורם׃
כי־המרו  את־רוחו  <BR>ויבטא  בשפתיו׃
לא־השמידו  <BR>את־העמים  אשר  אמר<BR>יהוה  להם׃
ויתערבו  בגוים  <BR>וילמדו  מעשיהם׃
ויעבדו  את־עצביהם  <BR>ויהיו  להם  למוקש׃
ויזבחו  את־בניהם  <BR>ואת־בנותיהם<BR>לשדים׃
וישפכו  דם  נקי  <BR>דם־בניהם  ובנותיהם<BR>אשר  זבחו  לעצבי<BR>כנען  ותחנף  הארץ<BR>בדמים׃
ויטמאו  במעשיהם  <BR>ויזנו  במעלליהם׃
ויחר־אף  יהוה  בעמו  <BR>ויתעב  את־נחלתו׃
ויתנם  ביד־גוים  <BR>וימשלו  בהם<BR>שנאיהם׃
וילחצום  אויביהם  <BR>ויכנעו  תחת  ידם׃
פעמים  רבות  יצילם  <BR>והמה  ימרו  בעצתם<BR>וימכו  בעונם׃
וירא  בצר  להם  <BR>בשמעו  את־רנתם׃
ויזכר  להם  בריתו  <BR>וינחם  כרב  חסדו׃
ויתן  אותם  לרחמים  <BR>לפני  כל־שוביהם׃
הושיענו  יהוה  <BR>אלהינו  וקבצנו<BR>מן־הגוים  להדות<BR>לשם  קדשך  להשתבח<BR>בתהלתך׃
ברוך־יהוה  אלהי  <BR>ישראל  מן־העולם<BR>ועד  העולם  ואמר<BR>כל־העם  אמן  הללו־<BR>יה׃
