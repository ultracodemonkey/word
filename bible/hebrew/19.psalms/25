לדוד  אליך  יהוה  <BR>נפשי  אשא׃
אלהי  בך  בטחתי  <BR>אל־אבושה  אל־יעלצו<BR>איבי  לי׃
גם  כל־קויך  לא  <BR>יבשו  יבשו  הבוגדים<BR>ריקם׃
דרכיך  יהוה  <BR>הודיעני  ארחותיך<BR>למדני׃
הדריכני  באמתך  <BR>ולמדני  כי־אתה<BR>אלהי  ישעי  אותך<BR>קויתי  כל־היום׃
זכר־רחמיך  יהוה  <BR>וחסדיך  כי  מעולם<BR>המה׃
חטאות  נעורי  ופשעי  <BR>אל־תזכר  כחסדך<BR>זכר־לי־אתה  למען<BR>טובך  יהוה׃
טוב־וישר  יהוה  <BR>על־כן  יורה  חטאים<BR>בדרך׃
ידרך  ענוים  במשפט  <BR>וילמד  ענוים  דרכו׃
כל־ארחות  יהוה  חסד  <BR>ואמת  לנצרי  בריתו<BR>ועדתיו׃
למען־שמך  יהוה  <BR>וסלחת  לעוני  כי<BR>רב־הוא׃
מי־זה  האיש  ירא  <BR>יהוה  יורנו  בדרך<BR>יבחר׃
נפשו  בטוב  תלין  <BR>וזרעו  יירש  ארץ׃
סוד  יהוה  ליראיו  <BR>ובריתו  להודיעם׃
עיני  תמיד  אל־יהוה  <BR>כי  הוא־יוציא  מרשת<BR>רגלי׃
פנה־אלי  וחנני  <BR>כי־יחיד  ועני  אני׃
צרות  לבבי  הרחיבו  <BR>ממצוקותי  הוציאני׃
ראה  עניי  ועמלי  <BR>ושא  לכל־חטאותי׃
ראה־אויבי  כי־רבו  <BR>ושנאת  חמס  שנאוני׃
שמרה  נפשי  והצילני  <BR>אל־אבוש  כי־חסיתי<BR>בך׃
תם־וישר  יצרוני  כי  <BR>קויתיך׃
פדה  אלהים  <BR>את־ישראל  מכל<BR>צרותיו׃
