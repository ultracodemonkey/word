הדו  ליהוה  כי־טוב  <BR>כי  לעולם  חסדו׃
יאמרו  גאולי  יהוה  <BR>אשר  גאלם  מיד־צר׃
ומארצות  קבצם  <BR>ממזרח  וממערב<BR>מצפון  ומים׃
תעו  במדבר  בישימון  <BR>דרך  עיר  מושב  לא<BR>מצאו׃
רעבים  גם־צמאים  <BR>נפשם  בהם  תתעטף׃
ויצעקו  אל־יהוה  <BR>בצר  להם<BR>ממצוקותיהם  יצילם׃
וידריכם  בדרך  ישרה  <BR>ללכת  אל־עיר  מושב׃
יודו  ליהוה  חסדו  <BR>ונפלאותיו  לבני<BR>אדם׃
כי־השביע  נפש  שקקה  <BR>ונפש  רעבה<BR>מלא־טוב׃
ישבי  חשך  וצלמות  <BR>אסירי  עני  וברזל׃
כי־המרו  אמרי־אל  <BR>ועצת  עליון  נאצו׃
ויכנע  בעמל  לבם  <BR>כשלו  ואין  עזר׃
ויזעקו  אל־יהוה  <BR>בצר  להם  ממצקותיהם<BR>יושיעם׃
יוציאם  מחשך  <BR>וצלמות  ומוסרותיהם<BR>ינתק׃
יודו  ליהוה  חסדו  <BR>ונפלאותיו  לבני<BR>אדם׃
כי־שבר  דלתות  נחשת  <BR>ובריחי  ברזל  גדע׃
אולים  מדרך  פשעם  <BR>ומעונתיהם  יתענו׃
כל־אכל  תתעב  נפשם  <BR>ויגיעו  עד־שערי<BR>מות׃
ויזעקו  אל־יהוה  <BR>בצר  להם  ממצקותיהם<BR>יושיעם׃
ישלח  דברו  וירפאם  <BR>וימלט  משחיתותם׃
יודו  ליהוה  חסדו  <BR>ונפלאותיו  לבני<BR>אדם׃
ויזבחו  זבחי  תודה  <BR>ויספרו  מעשיו<BR>ברנה׃
יורדי  הים  באניות  <BR>עשי  מלאכה  במים<BR>רבים׃
המה  ראו  מעשי  יהוה  <BR>ונפלאותיו  במצולה׃
ויאמר  ויעמד  רוח  <BR>סערה  ותרומם  גליו׃
יעלו  שמים  ירדו  <BR>תהומות  נפשם  ברעה<BR>תתמוגג׃
יחוגו  וינועו  <BR>כשכור  וכל־חכמתם<BR>תתבלע׃
ויצעקו  אל־יהוה  <BR>בצר  להם<BR>וממצוקתיהם<BR>יוציאם׃
יקם  סערה  לדממה  <BR>ויחשו  גליהם׃
וישמחו  כי־ישתקו  <BR>וינחם  אל־מחוז<BR>חפצם׃
יודו  ליהוה  חסדו  <BR>ונפלאותיו  לבני<BR>אדם׃
וירממוהו  בקהל־עם  <BR>ובמושב  זקנים<BR>יהללוהו׃
ישם  נהרות  למדבר  <BR>ומצאי  מים  לצמאון׃
ארץ  פרי  למלחה  <BR>מרעת  ישבי  בה׃
ישם  מדבר  לאגם־מים  <BR>וארץ  ציה  למצאי<BR>מים׃
ויושב  שם  רעבים  <BR>ויכוננו  עיר  מושב׃
ויזרעו  שדות  ויטעו  <BR>כרמים  ויעשו  פרי<BR>תבואה׃
ויברכם  וירבו  מאד  <BR>ובהמתם  לא  ימעיט׃
וימעטו  וישחו  מעצר  <BR>רעה  ויגון׃
שפך  בוז  על־נדיבים  <BR>ויתעם  בתהו<BR>לא־דרך׃
וישגב  אביון  מעוני  <BR>וישם  כצאן  משפחות׃
יראו  ישרים  וישמחו  <BR>וכל־עולה  קפצה<BR>פיה׃
מי־חכם  וישמר־אלה  <BR>ויתבוננו  חסדי<BR>יהוה׃
