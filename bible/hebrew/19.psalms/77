למנצח  על־ידיתון  <BR>לאסף  מזמור׃
קולי  אל־אלהים  <BR>ואצעקה  קולי<BR>אל־אלהים  והאזין<BR>אלי׃
ביום  צרתי  אדני  <BR>דרשתי  ידי  לילה<BR>נגרה  ולא  תפוג<BR>מאנה  הנחם  נפשי׃
אזכרה  אלהים  <BR>ואהמיה  אשיחה<BR>ותתעטף  רוחי  סלה׃
אחזת  שמרות  עיני  <BR>נפעמתי  ולא  אדבר׃
חשבתי  ימים  מקדם  <BR>שנות  עולמים׃
אזכרה  נגינתי  <BR>בלילה  עם־לבבי<BR>אשיחה  ויחפש  רוחי׃
הלעולמים  יזנח  <BR>אדני  ולא־יסיף<BR>לרצות  עוד׃
האפס  לנצח  חסדו  <BR>גמר  אמר  לדר  ודר׃
השכח  חנות  אל  <BR>אם־קפץ  באף  רחמיו<BR>סלה׃
ואמר  חלותי  היא  <BR>שנות  ימין  עליון׃
אזכיר  מעללי־יה  <BR>כי־אזכרה  מקדם<BR>פלאך׃
והגיתי  בכל־פעלך  <BR>ובעלילותיך  אשיחה׃
אלהים  בקדש  דרכך  <BR>מי־אל  גדול<BR>כאלהים׃
אתה  האל  עשה  פלא  <BR>הודעת  בעמים  עזך׃
גאלת  בזרוע  עמך  <BR>בני־יעקב  ויוסף<BR>סלה׃
ראוך  מים  אלהים  <BR>ראוך  מים  יחילו  אף<BR>ירגזו  תהמות׃
זרמו  מים  עבות  קול  <BR>נתנו  שחקים<BR>אף־חצציך  יתהלכו׃
קול  רעמך  בגלגל  <BR>האירו  ברקים  תבל<BR>רגזה  ותרעש  הארץ׃
בים  דרכך  ושביליך  <BR>במים  רבים<BR>ועקבותיך  לא  נדעו׃
נחית  כצאן  עמך  <BR>ביד־משה  ואהרן׃
