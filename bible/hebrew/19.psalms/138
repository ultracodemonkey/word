לדוד  אודך  בכל־לבי  <BR>נגד  אלהים  אזמרך׃
אשתחוה  אל־היכל  <BR>קדשך  ואודה  את־שמך<BR>על־חסדך  ועל־אמתך<BR>כי־הגדלת  על־<BR>כל־שמך  אמרתך׃
ביום  קראתי  ותענני  <BR>תרהבני  בנפשי  עז׃
יודוך  יהוה  <BR>כל־מלכי־ארץ  כי<BR>שמעו  אמרי־פיך׃
וישירו  בדרכי  יהוה  <BR>כי  גדול  כבוד<BR>יהוה׃
כי־רם  יהוה  ושפל  <BR>יראה  וגבה  ממרחק<BR>יידע׃
אם־אלך  בקרב  צרה  <BR>תחיני  על  אף  איבי<BR>תשלח  ידך  ותושיעני<BR>ימינך׃
יהוה  יגמר  בעדי  <BR>יהוה  חסדך  לעולם<BR>מעשי  ידיך  אל־תרף׃
