למנצח  משכיל  <BR>לבני־קרח׃
כאיל  תערג  <BR>על־אפיקי־מים  כן<BR>נפשי  תערג  אליך<BR>אלהים׃
צמאה  נפשי  לאלהים  <BR>לאל  חי  מתי  אבוא<BR>ואראה  פני  אלהים׃
היתה־לי  דמעתי  לחם  <BR>יומם  ולילה  באמר<BR>אלי  כל־היום  איה<BR>אלהיך׃
אלה  אזכרה  ואשפכה  <BR>עלי  נפשי  כי  אעבר<BR>בסך  אדדם  עד־בית<BR>אלהים  בקול־  רנה<BR>ותודה  המון  חוגג׃
מה־תשתוחחי  נפשי  <BR>ותהמי  עלי  הוחילי<BR>לאלהים  כי־עוד<BR>אודנו  ישועות<BR>פניו׃
אלהי  עלי  נפשי  <BR>תשתוחח  על־כן<BR>אזכרך  מארץ  ירדן<BR>וחרמונים  מהר<BR>מצער׃
תהום־אל־תהום  קורא  <BR>לקול  צנוריך<BR>כל־משבריך  וגליך<BR>עלי  עברו׃
יומם  יצוה  יהוה  <BR>חסדו  ובלילה  שירה<BR>עמי  תפלה  לאל  חיי׃
אומרה  לאל  סלעי  <BR>למה  שכחתני<BR>למה־קדר  אלך  בלחץ<BR>אויב׃
ברצח  בעצמותי  <BR>חרפוני  צוררי<BR>באמרם  אלי  כל־היום<BR>איה  אלהיך׃
מה־תשתוחחי  נפשי  <BR>ומה־תהמי  עלי<BR>הוחילי  לאלהים<BR>כי־עוד  אודנו<BR>ישועת  פני  ואלהי׃
