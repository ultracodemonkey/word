מזמור  לדוד  הבו  <BR>ליהוה  בני  אלים<BR>הבו  ליהוה  כבוד<BR>ועז׃
הבו  ליהוה  כבוד  <BR>שמו  השתחוו  ליהוה<BR>בהדרת־קדש׃
קול  יהוה  על־המים  <BR>אל־הכבוד  הרעים<BR>יהוה  על־מים  רבים׃
קול־יהוה  בכח  קול  <BR>יהוה  בהדר׃
קול  יהוה  שבר  <BR>ארזים  וישבר  יהוה<BR>את־ארזי  הלבנון׃
וירקידם  כמו־עגל  <BR>לבנון  ושרין  כמו<BR>בן־ראמים׃
קול־יהוה  חצב  <BR>להבות  אש׃
קול  יהוה  יחיל  <BR>מדבר  יחיל  יהוה<BR>מדבר  קדש׃
קול  יהוה  יחולל  <BR>אילות  ויחשף  יערות<BR>ובהיכלו  כלו  אמר<BR>כבוד׃
יהוה  למבול  ישב  <BR>וישב  יהוה  מלך<BR>לעולם׃
יהוה  עז  לעמו  יתן  <BR>יהוה  יברך  את־עמו<BR>בשלום׃
