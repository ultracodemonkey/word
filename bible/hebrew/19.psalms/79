מזמור  לאסף  אלהים  <BR>באו  גוים  בנחלתך<BR>טמאו  את־היכל  קדשך<BR>שמו  את־  ירושלם<BR>לעיים׃
נתנו  את־נבלת  <BR>עבדיך  מאכל  לעוף<BR>השמים  בשר  חסידיך<BR>לחיתו־ארץ׃
שפכו  דמם  כמים  <BR>סביבות  ירושלם<BR>ואין  קובר׃
היינו  חרפה  <BR>לשכנינו  לעג  וקלס<BR>לסביבותינו׃
עד־מה  יהוה  תאנף  <BR>לנצח  תבער  כמו־אש<BR>קנאתך׃
שפך  חמתך  אל־הגוים  <BR>אשר  לא־ידעוך  ועל<BR>ממלכות  אשר  בשמך<BR>לא  קראו׃
כי  אכל  את־יעקב  <BR>ואת־נוהו  השמו׃
אל־תזכר־לנו  עונת  <BR>ראשנים  מהר<BR>יקדמונו  רחמיך  כי<BR>דלונו  מאד׃
עזרנו  אלהי  ישענו  <BR>על־דבר  כבוד־שמך<BR>והצילנו  וכפר<BR>על־חטאתינו  למען<BR>שמך׃
למה  יאמרו  הגוים  <BR>איה  אלהיהם  יודע<BR>בגיים  לעינינו<BR>נקמת  דם־עבדיך<BR>השפוך׃
תבוא  לפניך  אנקת  <BR>אסיר  כגדל  זרועך<BR>הותר  בני  תמותה׃
והשב  לשכנינו  <BR>שבעתים  אל־חיקם<BR>חרפתם  אשר  חרפוך<BR>אדני׃
ואנחנו  עמך  וצאן  <BR>מרעיתך  נודה  לך<BR>לעולם  לדר  ודר<BR>נספר  תהלתך׃
