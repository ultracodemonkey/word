למנצח  שיר  מזמור  <BR>הריעו  לאלהים<BR>כל־הארץ׃
זמרו  כבוד־שמו  <BR>שימו  כבוד  תהלתו׃
אמרו  לאלהים  <BR>מה־נורא  מעשיך  ברב<BR>עזך  יכחשו  לך<BR>איביך׃
כל־הארץ  ישתחוו  לך  <BR>ויזמרו־לך  יזמרו<BR>שמך  סלה׃
לכו  וראו  מפעלות  <BR>אלהים  נורא  עלילה<BR>על־בני  אדם׃
הפך  ים  ליבשה  בנהר  <BR>יעברו  ברגל  שם<BR>נשמחה־בו׃
משל  בגבורתו  עולם  <BR>עיניו  בגוים<BR>תצפינה  הסוררים<BR>אל־ירימו  למו  סלה׃
ברכו  עמים  אלהינו  <BR>והשמיעו  קול<BR>תהלתו׃
השם  נפשנו  בחיים  <BR>ולא־נתן  למוט<BR>רגלנו׃
כי־בחנתנו  אלהים  <BR>צרפתנו  כצרף־כסף׃
הבאתנו  במצודה  שמת  <BR>מועקה  במתנינו׃
הרכבת  אנוש  לראשנו  <BR>באנו־באש  ובמים<BR>ותוציאנו  לרויה׃
אבוא  ביתך  בעולות  <BR>אשלם  לך  נדרי׃
אשר־פצו  שפתי  <BR>ודבר־פי  בצר־לי׃
עלות  מחים  אעלה־לך  <BR>עם־קטרת  אילים<BR>אעשה  בקר<BR>עם־עתודים  סלה׃
לכו־שמעו  ואספרה  <BR>כל־יראי  אלהים  אשר<BR>עשה  לנפשי׃
אליו  פי־קראתי  <BR>ורומם  תחת  לשוני׃
און  אם־ראיתי  בלבי  <BR>לא  ישמע  אדני׃
אכן  שמע  אלהים  <BR>הקשיב  בקול  תפלתי׃
ברוך  אלהים  אשר  <BR>לא־הסיר  תפלתי<BR>וחסדו  מאתי׃
