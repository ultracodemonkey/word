למנצח  אל־הנחילות  <BR>מזמור  לדוד׃
אמרי  האזינה  יהוה  <BR>בינה  הגיגי׃
הקשיבה  לקול  שועי  <BR>מלכי  ואלהי<BR>כי־אליך  אתפלל׃
יהוה  בקר  תשמע  <BR>קולי  בקר  אערך־לך<BR>ואצפה׃
כי  לא  אל־חפץ  רשע  <BR>אתה  לא  יגרך  רע׃
לא־יתיצבו  הוללים  <BR>לנגד  עיניך  שנאת<BR>כל־פעלי  און׃
תאבד  דברי  כזב  <BR>איש־דמים  ומרמה<BR>יתעב  יהוה׃
ואני  ברב  חסדך  <BR>אבוא  ביתך  אשתחוה<BR>אל־היכל־קדשך<BR>ביראתך׃
יהוה  נחני  בצדקתך  <BR>למען  שוררי  הושר<BR>לפני  דרכך׃
כי  אין  בפיהו  <BR>נכונה  קרבם  הוות<BR>קבר־פתוח  גרונם<BR>לשונם  יחליקון׃
האשימם  אלהים  יפלו  <BR>ממעצותיהם  ברב<BR>פשעיהם  הדיחמו<BR>כי־מרו  בך׃
וישמחו  כל־חוסי  בך  <BR>לעולם  ירננו  ותסך<BR>עלימו  ויעלצו  בך<BR>אהבי  שמך׃
כי־אתה  תברך  צדיק  <BR>יהוה  כצנה  רצון<BR>תעטרנו׃
