תפלה  לעני  כי־יעטף  <BR>ולפני  יהוה  ישפך<BR>שיחו׃
יהוה  שמעה  תפלתי  <BR>ושועתי  אליך  תבוא׃
אל־תסתר  פניך  ממני  <BR>ביום  צר  לי<BR>הטה־אלי  אזנך  ביום<BR>אקרא  מהר  ענני׃
כי־כלו  בעשן  ימי  <BR>ועצמותי  כמו־קד<BR>נחרו׃
הוכה־כעשב  ויבש  <BR>לבי  כי־שכחתי  מאכל<BR>לחמי׃
מקול  אנחתי  דבקה  <BR>עצמי  לבשרי׃
דמיתי  לקאת  מדבר  <BR>הייתי  ככוס  חרבות׃
שקדתי  ואהיה  כצפור  <BR>בודד  על־גג׃
כל־היום  חרפוני  <BR>אויבי  מהוללי  בי<BR>נשבעו׃
כי־אפר  כלחם  אכלתי  <BR>ושקוי  בבכי  מסכתי׃
מפני־זעמך  וקצפך  <BR>כי  נשאתני<BR>ותשליכני׃
ימי  כצל  נטוי  ואני  <BR>כעשב  איבש׃
ואתה  יהוה  לעולם  <BR>תשב  וזכרך  לדר<BR>ודר׃
אתה  תקום  תרחם  <BR>ציון  כי־עת  לחננה<BR>כי־בא  מועד׃
כי־רצו  עבדיך  <BR>את־אבניה  ואת־עפרה<BR>יחננו׃
וייראו  גוים  את־שם  <BR>יהוה  וכל־מלכי<BR>הארץ  את־כבודך׃
כי־בנה  יהוה  ציון  <BR>נראה  בכבודו׃
פנה  אל־תפלת  הערער  <BR>ולא־בזה  את־תפלתם׃
תכתב  זאת  לדור  <BR>אחרון  ועם  נברא<BR>יהלל־יה׃
כי־השקיף  ממרום  <BR>קדשו  יהוה  משמים<BR>אל־ארץ  הביט׃
לשמע  אנקת  אסיר  <BR>לפתח  בני  תמותה׃
לספר  בציון  שם  <BR>יהוה  ותהלתו<BR>בירושלם׃
בהקבץ  עמים  יחדו  <BR>וממלכות  לעבד<BR>את־יהוה׃
ענה  בדרך  כחו  קצר  <BR>ימי׃
אמר  אלי  אל־תעלני  <BR>בחצי  ימי  בדור<BR>דורים  שנותיך׃
לפנים  הארץ  יסדת  <BR>ומעשה  ידיך  שמים׃
המה  יאבדו  ואתה  <BR>תעמד  וכלם  כבגד<BR>יבלו  כלבוש  תחליפם<BR>ויחלפו׃
ואתה־הוא  ושנותיך  <BR>לא  יתמו׃
בני־עבדיך  ישכונו  <BR>וזרעם  לפניך  יכון׃
