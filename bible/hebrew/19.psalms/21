למנצח  מזמור  לדוד׃  
יהוה  בעזך  <BR>ישמח־מלך  ובישועתך<BR>מה־יגיל  מאד׃
תאות  לבו  נתתה  לו  <BR>וארשת  שפתיו<BR>בל־מנעת  סלה׃
כי־תקדמנו  ברכות  <BR>טוב  תשית  לראשו<BR>עטרת  פז׃
חיים  שאל  ממך  נתתה  <BR>לו  ארך  ימים  עולם<BR>ועד׃
גדול  כבודו  <BR>בישועתך  הוד  והדר<BR>תשוה  עליו׃
כי־תשיתהו  ברכות  <BR>לעד  תחדהו  בשמחה<BR>את־פניך׃
כי־המלך  בטח  ביהוה  <BR>ובחסד  עליון<BR>בל־ימוט׃
תמצא  ידך  <BR>לכל־איביך  ימינך<BR>תמצא  שנאיך׃
תשיתמו  כתנור  אש  <BR>לעת  פניך  יהוה<BR>באפו  יבלעם  ותאכלם<BR>אש׃
פרימו  מארץ  תאבד  <BR>וזרעם  מבני  אדם׃
כי־נטו  עליך  רעה  <BR>חשבו  מזמה<BR>בל־יוכלו׃
כי  תשיתמו  שכם  <BR>במיתריך  תכונן<BR>על־פניהם׃
רומה  יהוה  בעזך  <BR>נשירה  ונזמרה<BR>גבורתך׃
