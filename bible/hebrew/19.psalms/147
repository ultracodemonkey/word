הללו  יה  כי־טוב  <BR>זמרה  אלהינו<BR>כי־נעים  נאוה<BR>תהלה׃
בונה  ירושלם  יהוה  <BR>נדחי  ישראל  יכנס׃
הרפא  לשבורי  לב  <BR>ומחבש  לעצבותם׃
מונה  מספר  לכוכבים  <BR>לכלם  שמות  יקרא׃
גדול  אדונינו  <BR>ורב־כח  לתבונתו<BR>אין  מספר׃
מעודד  ענוים  יהוה  <BR>משפיל  רשעים<BR>עדי־ארץ׃
ענו  ליהוה  בתודה  <BR>זמרו  לאלהינו<BR>בכנור׃
המכסה  שמים  בעבים  <BR>המכין  לארץ  מטר<BR>המצמיח  הרים  חציר׃
נותן  לבהמה  לחמה  <BR>לבני  ערב  אשר<BR>יקראו׃
לא  בגבורת  הסוס  <BR>יחפץ  לא־בשוקי<BR>האיש  ירצה׃
רוצה  יהוה  <BR>את־יראיו<BR>את־המיחלים  לחסדו׃
שבחי  ירושלם  <BR>את־יהוה  הללי<BR>אלהיך  ציון׃
כי־חזק  בריחי  <BR>שעריך  ברך  בניך<BR>בקרבך׃
השם־גבולך  שלום  <BR>חלב  חטים  ישביעך׃
השלח  אמרתו  ארץ  <BR>עד־מהרה  ירוץ<BR>דברו׃
הנתן  שלג  כצמר  <BR>כפור  כאפר  יפזר׃
משליך  קרחו  כפתים  <BR>לפני  קרתו  מי<BR>יעמד׃
ישלח  דברו  וימסם  <BR>ישב  רוחו<BR>יזלו־מים׃
מגיד  דברו  ליעקב  <BR>חקיו  ומשפטיו<BR>לישראל׃
לא  עשה  כן  לכל־גוי  <BR>ומשפטים  בל־ידעום<BR>הללו־יה׃
