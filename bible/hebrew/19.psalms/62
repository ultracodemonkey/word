למנצח  על־ידותון  <BR>מזמור  לדוד׃
אך  אל־אלהים  דומיה  <BR>נפשי  ממנו  ישועתי׃
אך־הוא  צורי  <BR>וישועתי  משגבי<BR>לא־אמוט  רבה׃
עד־אנה  תהותתו  על  <BR>איש  תרצחו  כלכם<BR>כקיר  נטוי  גדר<BR>הדחויה׃
אך  משאתו  יעצו  <BR>להדיח  ירצו  כזב<BR>בפיו  יברכו  ובקרבם<BR>יקללו־סלה׃
אך  לאלהים  דומי  <BR>נפשי  כי־ממנו<BR>תקותי׃
אך־הוא  צורי  <BR>וישועתי  משגבי  לא<BR>אמוט׃
על־אלהים  ישעי  <BR>וכבודי  צור־עזי<BR>מחסי  באלהים׃
בטחו  בו  בכל־עת  עם  <BR>שפכו־לפניו  לבבכם<BR>אלהים  מחסה־לנו<BR>סלה׃
אך  הבל  בני־אדם  <BR>כזב  בני  איש<BR>במאזנים  לעלות  המה<BR>מהבל  יחד׃
אל־תבטחו  בעשק  <BR>ובגזל  אל־תהבלו<BR>חיל  כי־ינוב<BR>אל־תשיתו  לב׃
אחת  דבר  אלהים  <BR>שתים־זו  שמעתי  כי<BR>עז  לאלהים׃
ולך־אדני  חסד  <BR>כי־אתה  תשלם  לאיש<BR>כמעשהו׃
