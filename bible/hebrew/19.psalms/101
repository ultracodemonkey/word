לדוד  מזמור  <BR>חסד־ומשפט  אשירה<BR>לך  יהוה  אזמרה׃
אשכילה  בדרך  תמים  <BR>מתי  תבוא  אלי<BR>אתהלך  בתם־לבבי<BR>בקרב  ביתי׃
לא־אשית  לנגד  עיני  <BR>דבר־בליעל<BR>עשה־סטים  שנאתי  לא<BR>ידבק  בי׃
לבב  עקש  יסור  ממני  <BR>רע  לא  אדע׃
מלושני  בסתר  רעהו  <BR>אותו  אצמית<BR>גבה־עינים  ורחב<BR>לבב  אתו  לא  אוכל׃
עיני  בנאמני־ארץ  <BR>לשבת  עמדי  הלך<BR>בדרך  תמים  הוא<BR>ישרתני׃
לא־ישב  בקרב  ביתי  <BR>עשה  רמיה  דבר<BR>שקרים  לא־יכון<BR>לנגד  עיני׃
לבקרים  אצמית  <BR>כל־רשעי־ארץ<BR>להכרית  מעיר־יהוה<BR>כל־פעלי  און׃
