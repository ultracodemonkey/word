לדוד  ברכי  נפשי  <BR>את־יהוה  וכל־קרבי<BR>את־שם  קדשו׃
ברכי  נפשי  את־יהוה  <BR>ואל־תשכחי<BR>כל־גמוליו׃
הסלח  לכל־עונכי  <BR>הרפא  לכל־תחלאיכי׃
הגואל  משחת  חייכי  <BR>המעטרכי  חסד<BR>ורחמים׃
המשביע  בטוב  עדיך  <BR>תתחדש  כנשר<BR>נעוריכי׃
עשה  צדקות  יהוה  <BR>ומשפטים<BR>לכל־עשוקים׃
יודיע  דרכיו  למשה  <BR>לבני  ישראל<BR>עלילותיו׃
רחום  וחנון  יהוה  <BR>ארך  אפים  ורב־חסד׃
לא־לנצח  יריב  ולא  <BR>לעולם  יטור׃
לא  כחטאינו  עשה  <BR>לנו  ולא  כעונתינו<BR>גמל  עלינו׃
כי  כגבה  שמים  <BR>על־הארץ  גבר  חסדו<BR>על־יראיו׃
כרחק  מזרח  ממערב  <BR>הרחיק  ממנו<BR>את־פשעינו׃
כרחם  אב  על־בנים  <BR>רחם  יהוה<BR>על־יראיו׃
כי־הוא  ידע  יצרנו  <BR>זכור  כי־עפר<BR>אנחנו׃
אנוש  כחציר  ימיו  <BR>כציץ  השדה  כן<BR>יציץ׃
כי  רוח  עברה־בו  <BR>ואיננו  ולא־יכירנו<BR>עוד  מקומו׃
וחסד  יהוה  מעולם  <BR>ועד־עולם  על־יראיו<BR>וצדקתו  לבני  בנים׃
לשמרי  בריתו  <BR>ולזכרי  פקדיו<BR>לעשותם׃
יהוה  בשמים  הכין  <BR>כסאו  ומלכותו  בכל<BR>משלה׃
ברכו  יהוה  מלאכיו  <BR>גברי  כח  עשי  דברו<BR>לשמע  בקול  דברו׃
ברכו  יהוה  <BR>כל־צבאיו  משרתיו<BR>עשי  רצונו׃
ברכו  יהוה  <BR>כל־מעשיו<BR>בכל־מקמות  ממשלתו<BR>ברכי  נפשי<BR>את־יהוה׃
