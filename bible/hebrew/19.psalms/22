למנצח  על־אילת  <BR>השחר  מזמור  לדוד׃
אלי  אלי  למה  <BR>עזבתני  רחוק<BR>מישועתי  דברי<BR>שאגתי׃
אלהי  אקרא  יומם  <BR>ולא  תענה  ולילה<BR>ולא־דומיה  לי׃
ואתה  קדוש  יושב  <BR>תהלות  ישראל׃
בך  בטחו  אבתינו  <BR>בטחו  ותפלטמו׃
אליך  זעקו  ונמלטו  <BR>בך  בטחו  ולא־בושו׃
ואנכי  תולעת  <BR>ולא־איש  חרפת  אדם<BR>ובזוי  עם׃
כל־ראי  ילעגו  לי  <BR>יפטירו  בשפה  יניעו<BR>ראש׃
גל  אל־יהוה  יפלטהו  <BR>יצילהו  כי  חפץ  בו׃
כי־אתה  גחי  מבטן  <BR>מבטיחי  על־שדי<BR>אמי׃
עליך  השלכתי  מרחם  <BR>מבטן  אמי  אלי  אתה׃
אל־תרחק  ממני  <BR>כי־צרה  קרובה<BR>כי־אין  עוזר׃
סבבוני  פרים  רבים  <BR>אבירי  בשן  כתרוני׃
פצו  עלי  פיהם  אריה  <BR>טרף  ושאג׃
כמים  נשפכתי  <BR>והתפרדו  כל־עצמותי<BR>היה  לבי  כדונג  נמס<BR>בתוך  מעי׃
יבש  כחרש  כחי  <BR>ולשוני  מדבק<BR>מלקוחי  ולעפר־מות<BR>תשפתני׃
כי  סבבוני  כלבים  <BR>עדת  מרעים  הקיפוני<BR>כארי  ידי  ורגלי׃
אספר  כל־עצמותי  <BR>המה  יביטו<BR>יראו־בי׃
יחלקו  בגדי  להם  <BR>ועל־לבושי  יפילו<BR>גורל׃
ואתה  יהוה  אל־תרחק  <BR>אילותי  לעזרתי<BR>חושה׃
הצילה  מחרב  נפשי  <BR>מיד־כלב  יחידתי׃
הושיעני  מפי  אריה  <BR>ומקרני  רמים<BR>עניתני׃
אספרה  שמך  לאחי  <BR>בתוך  קהל  אהללך׃
יראי  יהוה  הללוהו  <BR>כל־זרע  יעקב<BR>כבדוהו  וגורו  ממנו<BR>כל־זרע  ישראל׃
כי  לא־בזה  ולא  שקץ  <BR>ענות  עני<BR>ולא־הסתיר  פניו<BR>ממנו  ובשועו  אליו<BR>שמע׃
מאתך  תהלתי  בקהל  <BR>רב  נדרי  אשלם  נגד<BR>יראיו׃
יאכלו  ענוים  <BR>וישבעו  יהללו  יהוה<BR>דרשיו  יחי  לבבכם<BR>לעד׃
יזכרו  וישבו  <BR>אל־יהוה<BR>כל־אפסי־ארץ<BR>וישתחוו  לפניך<BR>כל־משפחות  גוים׃
כי  ליהוה  המלוכה  <BR>ומשל  בגוים׃
אכלו  וישתחוו  <BR>כל־דשני־ארץ  לפניו<BR>יכרעו  כל־יורדי<BR>עפר  ונפשו  לא  חיה׃
זרע  יעבדנו  יספר  <BR>לאדני  לדור׃
יבאו  ויגידו  צדקתו  <BR>לעם  נולד  כי  עשה׃
