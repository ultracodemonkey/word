מזמור  לדוד  יהוה  <BR>שמע  תפלתי  האזינה<BR>אל־תחנוני  באמנתך<BR>ענני  בצדקתך׃
ואל־תבוא  במשפט  <BR>את־עבדך  כי<BR>לא־יצדק  לפניך<BR>כל־חי׃
כי  רדף  אויב  נפשי  <BR>דכא  לארץ  חיתי<BR>הושיבני  במחשכים<BR>כמתי  עולם׃
ותתעטף  עלי  רוחי  <BR>בתוכי  ישתומם  לבי׃
זכרתי  ימים  מקדם  <BR>הגיתי  בכל־פעלך<BR>במעשה  ידיך  אשוחח׃
פרשתי  ידי  אליך  <BR>נפשי  כארץ־עיפה  לך<BR>סלה׃
מהר  ענני  יהוה  <BR>כלתה  רוחי  אל־תסתר<BR>פניך  ממני  ונמשלתי<BR>עם־ירדי  בור׃
השמיעני  בבקר  חסדך  <BR>כי־בך  בטחתי<BR>הודיעני  דרך־זו<BR>אלך  כי־אליך  נשאתי<BR>נפשי׃
הצילני  מאיבי  יהוה  <BR>אליך  כסתי׃
למדני  לעשות  רצונך  <BR>כי־אתה  אלוהי  רוחך<BR>טובה  תנחני  בארץ<BR>מישור׃
למען־שמך  יהוה  <BR>תחיני  בצדקתך<BR>תוציא  מצרה  נפשי׃
ובחסדך  תצמית  איבי  <BR>והאבדת  כל־צררי<BR>נפשי  כי  אני  עבדך׃
