למנצח  אל־תשחת  <BR>לדוד  מכתם׃
האמנם  אלם  צדק  <BR>תדברון  מישרים<BR>תשפטו  בני  אדם׃
אף־בלב  עולת  <BR>תפעלון  בארץ  חמס<BR>ידיכם  תפלסון׃
זרו  רשעים  מרחם  <BR>תעו  מבטן  דברי<BR>כזב׃
חמת־למו  כדמות  <BR>חמת־נחש  כמו־פתן<BR>חרש  יאטם  אזנו׃
אשר  לא־ישמע  לקול  <BR>מלחשים  חובר  חברים<BR>מחכם׃
אלהים  הרס־שנימו  <BR>בפימו  מלתעות<BR>כפירים  נתץ  יהוה׃
ימאסו  כמו־מים  <BR>יתהלכו־למו  ידרך<BR>חצו  כמו  יתמללו׃
כמו  שבלול  תמס  <BR>יהלך  נפל  אשת<BR>בל־חזו  שמש׃
בטרם  יבינו  <BR>סירתיכם  אטד<BR>כמו־חי  כמו־חרון<BR>ישערנו׃
ישמח  צדיק  כי־חזה  <BR>נקם  פעמיו  ירחץ<BR>בדם  הרשע׃
ויאמר  אדם  אך־פרי  <BR>לצדיק  אך  יש־אלהים<BR>שפטים  בארץ׃
