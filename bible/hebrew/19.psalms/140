למנצח  מזמור  לדוד׃  
חלצני  יהוה  מאדם  <BR>רע  מאיש  חמסים<BR>תנצרני׃
אשר  חשבו  רעות  בלב  <BR>כל־יום  יגורו<BR>מלחמות׃
שננו  לשונם  <BR>כמו־נחש  חמת  עכשוב<BR>תחת  שפתימו  סלה׃
שמרני  יהוה  מידי  <BR>רשע  מאיש  חמסים<BR>תנצרני  אשר  חשבו<BR>לדחות  פעמי׃
טמנו־גאים  פח  לי  <BR>וחבלים  פרשו  רשת<BR>ליד־מעגל  מקשים<BR>שתו־לי  סלה׃
אמרתי  ליהוה  אלי  <BR>אתה  האזינה  יהוה<BR>קול  תחנוני׃
יהוה  אדני  עז  <BR>ישועתי  סכתה  לראשי<BR>ביום  נשק׃
אל־תתן  יהוה  מאויי  <BR>רשע  זממו  אל־תפק<BR>ירומו  סלה׃
ראש  מסבי  עמל  <BR>שפתימו  יכסומו׃
ימיטו  עליהם  גחלים  <BR>באש  יפלם  במהמרות<BR>בל־יקומו׃
איש  לשון  בל־יכון  <BR>בארץ  איש־חמס  רע<BR>יצודנו  למדחפת׃
ידעת  כי־יעשה  יהוה  <BR>דין  עני  משפט<BR>אבינים׃
אך  צדיקים  יודו  <BR>לשמך  ישבו  ישרים<BR>את־פניך׃
