לדוד  יהוה  אורי  <BR>וישעי  ממי  אירא<BR>יהוה  מעוז־חיי  ממי<BR>אפחד׃
בקרב  עלי  מרעים  <BR>לאכל  את־בשרי  צרי<BR>ואיבי  לי  המה  כשלו<BR>ונפלו׃
אם־תחנה  עלי  מחנה  <BR>לא־יירא  לבי<BR>אם־תקום  עלי  מלחמה<BR>בזאת  אני  בוטח׃
אחת  שאלתי  <BR>מאת־יהוה  אותה<BR>אבקש  שבתי<BR>בבית־יהוה  כל־ימי<BR>חיי  לחזות<BR>בנעם־יהוה  ולבקר<BR>בהיכלו׃
כי  יצפנני  בסכה  <BR>ביום  רעה  יסתרני<BR>בסתר  אהלו  בצור<BR>ירוממני׃
ועתה  ירום  ראשי  על  <BR>איבי  סביבותי<BR>ואזבחה  באהלו  זבחי<BR>תרועה  אשירה<BR>ואזמרה  ליהוה׃
שמע־יהוה  קולי  <BR>אקרא  וחנני  וענני׃
לך  אמר  לבי  בקשו  <BR>פני  את־פניך  יהוה<BR>אבקש׃
אל־תסתר  פניך  ממני  <BR>אל־תט־באף  עבדך<BR>עזרתי  היית<BR>אל־תטשני  ואל־<BR>תעזבני  אלהי  ישעי׃
כי־אבי  ואמי  <BR>עזבוני  ויהוה<BR>יאספני׃
הורני  יהוה  דרכך  <BR>ונחני  בארח  מישור<BR>למען  שוררי׃
אל־תתנני  בנפש  צרי  <BR>כי  קמו־בי  עדי־שקר<BR>ויפח  חמס׃
לולא  האמנתי  לראות  <BR>בטוב־יהוה  בארץ<BR>חיים׃
קוה  אל־יהוה  חזק  <BR>ויאמץ  לבך  וקוה<BR>אל־יהוה׃
