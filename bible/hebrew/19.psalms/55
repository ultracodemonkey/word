למנצח  בנגינת  <BR>משכיל  לדוד׃
האזינה  אלהים  <BR>תפלתי  ואל־תתעלם<BR>מתחנתי׃
הקשיבה  לי  וענני  <BR>אריד  בשיחי<BR>ואהימה׃
מקול  אויב  מפני  <BR>עקת  רשע  כי־ימיטו<BR>עלי  און  ובאף<BR>ישטמוני׃
לבי  יחיל  בקרבי  <BR>ואימות  מות  נפלו<BR>עלי׃
יראה  ורעד  יבא  בי  <BR>ותכסני  פלצות׃
ואמר  מי־יתן־לי  <BR>אבר  כיונה  אעופה<BR>ואשכנה׃
הנה  ארחיק  נדד  <BR>אלין  במדבר  סלה׃
אחישה  מפלט  לי  <BR>מרוח  סעה  מסער׃
בלע  אדני  פלג  <BR>לשונם  כי־ראיתי<BR>חמס  וריב  בעיר׃
יומם  ולילה  יסובבה  <BR>על־חומתיה  ואון<BR>ועמל  בקרבה׃
הוות  בקרבה  <BR>ולא־ימיש  מרחבה  תך<BR>ומרמה׃
כי  לא־אויב  יחרפני  <BR>ואשא  לא־משנאי  עלי<BR>הגדיל  ואסתר  ממנו׃
ואתה  אנוש  כערכי  <BR>אלופי  ומידעי׃
אשר  יחדו  נמתיק  <BR>סוד  בבית  אלהים<BR>נהלך  ברגש׃
ישימות  עלימו  ירדו  <BR>שאול  חיים  כי־רעות<BR>במגורם  בקרבם׃
אני  אל־אלהים  אקרא  <BR>ויהוה  יושיעני׃
ערב  ובקר  וצהרים  <BR>אשיחה  ואהמה  וישמע<BR>קולי׃
פדה  בשלום  נפשי  <BR>מקרב־לי  כי־ברבים<BR>היו  עמדי׃
ישמע  אל  ויענם  <BR>וישב  קדם  סלה  אשר<BR>אין  חליפות  למו<BR>ולא  יראו  אלהים׃
שלח  ידיו  בשלמיו  <BR>חלל  בריתו׃
חלקו  מחמאת  פיו  <BR>וקרב־לבו  רכו<BR>דבריו  משמן  והמה<BR>פתחות׃
השלך  על־יהוה  יהבך  <BR>והוא  יכלכלך<BR>לא־יתן  לעולם  מוט<BR>לצדיק׃
ואתה  אלהים  תורדם  <BR>לבאר  שחת  אנשי<BR>דמים  ומרמה<BR>לא־יחצו  ימיהם<BR>ואני  אבטח־בך׃
