שיר  מזמור  <BR>לבני־קרח׃
גדול  יהוה  ומהלל  <BR>מאד  בעיר  אלהינו<BR>הר־קדשו׃
יפה  נוף  משוש  <BR>כל־הארץ  הר־ציון<BR>ירכתי  צפון  קרית<BR>מלך  רב׃
אלהים  בארמנותיה  <BR>נודע  למשגב׃
כי־הנה  המלכים  <BR>נועדו  עברו  יחדו׃
המה  ראו  כן  תמהו  <BR>נבהלו  נחפזו׃
רעדה  אחזתם  שם  חיל  <BR>כיולדה׃
ברוח  קדים  תשבר  <BR>אניות  תרשיש׃
כאשר  שמענו  כן  <BR>ראינו  בעיר־יהוה<BR>צבאות  בעיר  אלהינו<BR>אלהים  יכוננה<BR>עד־עולם  סלה׃
דמינו  אלהים  חסדך  <BR>בקרב  היכלך׃
כשמך  אלהים  כן  <BR>תהלתך  על־קצוי־ארץ<BR>צדק  מלאה  ימינך׃
ישמח  הר־ציון  <BR>תגלנה  בנות  יהודה<BR>למען  משפטיך׃
סבו  ציון  והקיפוה  <BR>ספרו  מגדליה׃
שיתו  לבכם  לחילה  <BR>פסגו  ארמנותיה<BR>למען  תספרו  לדור<BR>אחרון׃
כי  זה  אלהים  <BR>אלהינו  עולם  ועד<BR>הוא  ינהגנו<BR>על־מות׃
