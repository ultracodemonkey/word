לדוד  ריבה  יהוה  <BR>את־יריבי  לחם<BR>את־לחמי׃
החזק  מגן  וצנה  <BR>וקומה  בעזרתי׃
והרק  חנית  וסגר  <BR>לקראת  רדפי  אמר<BR>לנפשי  ישעתך  אני׃
יבשו  ויכלמו  מבקשי  <BR>נפשי  יסגו  אחור<BR>ויחפרו  חשבי  רעתי׃
יהיו  כמץ  לפני־רוח  <BR>ומלאך  יהוה  דוחה׃
יהי־דרכם  חשך  <BR>וחלקלקות  ומלאך<BR>יהוה  רדפם׃
כי־חנם  טמנו־לי  <BR>שחת  רשתם  חנם  חפרו<BR>לנפשי׃
תבואהו  שואה  <BR>לא־ידע  ורשתו<BR>אשר־טמן  תלכדו<BR>בשואה  יפל־בה׃
ונפשי  תגיל  ביהוה  <BR>תשיש  בישועתו׃
כל  עצמותי  תאמרנה  <BR>יהוה  מי  כמוך  מציל<BR>עני  מחזק  ממנו<BR>ועני  ואביון<BR>מגזלו׃
יקומון  עדי  חמס  <BR>אשר  לא־ידעתי<BR>ישאלוני׃
ישלמוני  רעה  תחת  <BR>טובה  שכול  לנפשי׃
ואני  בחלותם  לבושי  <BR>שק  עניתי  בצום<BR>נפשי  ותפלתי<BR>על־חיקי  תשוב׃
כרע־כאח  לי  <BR>התהלכתי  כאבל־אם<BR>קדר  שחותי׃
ובצלעי  שמחו  <BR>ונאספו  נאספו  עלי<BR>נכים  ולא  ידעתי<BR>קרעו  ולא־דמו׃
בחנפי  לעגי  מעוג  <BR>חרק  עלי  שנימו׃
אדני  כמה  תראה  <BR>השיבה  נפשי  משאיהם<BR>מכפירים  יחידתי׃
אודך  בקהל  רב  בעם  <BR>עצום  אהללך׃
אל־ישמחו־לי  איבי  <BR>שקר  שנאי  חנם<BR>יקרצו־עין׃
כי  לא  שלום  ידברו  <BR>ועל  רגעי־ארץ  דברי<BR>מרמות  יחשבון׃
וירחיבו  עלי  פיהם  <BR>אמרו  האח  האח  ראתה<BR>עינינו׃
ראיתה  יהוה  <BR>אל־תחרש  אדני<BR>אל־תרחק  ממני׃
העירה  והקיצה  <BR>למשפטי  אלהי  ואדני<BR>לריבי׃
שפטני  כצדקך  יהוה  <BR>אלהי<BR>ואל־ישמחו־לי׃
אל־יאמרו  בלבם  האח  <BR>נפשנו  אל־יאמרו<BR>בלענוהו׃
יבשו  ויחפרו  יחדו  <BR>שמחי  רעתי<BR>ילבשו־בשת  וכלמה<BR>המגדילים  עלי׃
ירנו  וישמחו  חפצי  <BR>צדקי  ויאמרו  תמיד<BR>יגדל  יהוה  החפץ<BR>שלום  עבדו׃
ולשוני  תהגה  צדקך  <BR>כל־היום  תהלתך׃
