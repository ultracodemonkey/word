יהוה  מלך  ירגזו  <BR>עמים  ישב  כרובים<BR>תנוט  הארץ׃
יהוה  בציון  גדול  <BR>ורם  הוא<BR>על־כל־העמים׃
יודו  שמך  גדול  <BR>ונורא  קדוש  הוא׃
ועז  מלך  משפט  אהב  <BR>אתה  כוננת  מישרים<BR>משפט  וצדקה  ביעקב<BR>אתה  עשית׃
רוממו  יהוה  אלהינו  <BR>והשתחוו  להדם<BR>רגליו  קדוש  הוא׃
משה  ואהרן  בכהניו  <BR>ושמואל  בקראי  שמו<BR>קראים  אל־יהוה<BR>והוא  יענם׃
בעמוד  ענן  ידבר  <BR>אליהם  שמרו  עדתיו<BR>וחק  נתן־למו׃
יהוה  אלהינו  אתה  <BR>עניתם  אל  נשא  היית<BR>להם  ונקם<BR>על־עלילותם׃
רוממו  יהוה  אלהינו  <BR>והשתחוו  להר  קדשו<BR>כי־קדוש  יהוה<BR>אלהינו׃
