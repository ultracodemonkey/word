מזמור  לדוד  בהיותו  <BR>במדבר  יהודה׃
אלהים  אלי  אתה  <BR>אשחרך  צמאה  לך<BR>נפשי  כמה  לך  בשרי<BR>בארץ־ציה  ועיף<BR>בלי־מים׃
כן  בקדש  חזיתיך  <BR>לראות  עזך  וכבודך׃
כי־טוב  חסדך  מחיים  <BR>שפתי  ישבחונך׃
כן  אברכך  בחיי  <BR>בשמך  אשא  כפי׃
כמו  חלב  ודשן  תשבע  <BR>נפשי  ושפתי  רננות<BR>יהלל־פי׃
אם־זכרתיך  <BR>על־יצועי  באשמרות<BR>אהגה־בך׃
כי־היית  עזרתה  לי  <BR>ובצל  כנפיך  ארנן׃
דבקה  נפשי  אחריך  <BR>בי  תמכה  ימינך׃
והמה  לשואה  יבקשו  <BR>נפשי  יבאו  בתחתיות<BR>הארץ׃
יגירהו  על־ידי־חרב  <BR>מנת  שעלים  יהיו׃
והמלך  ישמח  באלהים  <BR>יתהלל  כל־הנשבע  בו<BR>כי  יסכר  פי<BR>דוברי־שקר׃
