למנצח  על־שושן  <BR>עדות  מכתם  לדוד<BR>ללמד׃<BR>בהצותו  את  ארם<BR>נהרים  ואת־ארם<BR>צובה  וישב  יואב<BR>ויך  את־אדום  בגיא־<BR>מלח  שנים  עשר  אלף׃
אלהים  זנחתנו  <BR>פרצתנו  אנפת  תשובב<BR>לנו׃
הרעשתה  ארץ  פצמתה  <BR>רפה  שבריה  כי־מטה׃
הראיתה  עמך  קשה  <BR>השקיתנו  יין<BR>תרעלה׃
נתתה  ליראיך  נס  <BR>להתנוסס  מפני  קשט<BR>סלה׃
למען  יחלצון  <BR>ידידיך  הושיעה<BR>ימינך  ועננו׃
אלהים  דבר  בקדשו  <BR>אעלזה  אחלקה  שכם<BR>ועמק  סכות  אמדד׃
לי  גלעד  ולי  מנשה  <BR>ואפרים  מעוז  ראשי<BR>יהודה  מחקקי׃
מואב  סיר  רחצי  <BR>על־אדום  אשליך<BR>נעלי  עלי  פלשת<BR>התרעעי׃
מי  יבלני  עיר  מצור  <BR>מי  נחני  עד־אדום׃
הלא־אתה  אלהים  <BR>זנחתנו  ולא־תצא<BR>אלהים  בצבאותינו׃
הבה־לנו  עזרת  מצר  <BR>ושוא  תשועת  אדם׃
באלהים  נעשה־חיל  <BR>והוא  יבוס  צרינו׃
