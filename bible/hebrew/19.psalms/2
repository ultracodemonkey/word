למה  רגשו  גוים  <BR>ולאמים  יהגו־ריק׃
יתיצבו  מלכי־ארץ  <BR>ורוזנים  נוסדו־יחד<BR>על־יהוה<BR>ועל־משיחו׃
ננתקה  <BR>את־מוסרותימו<BR>ונשליכה  ממנו<BR>עבתימו׃
יושב  בשמים  ישחק  <BR>אדני  ילעג־למו׃
אז  ידבר  אלימו  <BR>באפו  ובחרונו<BR>יבהלמו׃
ואני  נסכתי  מלכי  <BR>על־ציון  הר־קדשי׃
אספרה  אל  חק  יהוה  <BR>אמר  אלי  בני  אתה<BR>אני  היום  ילדתיך׃
שאל  ממני  ואתנה  <BR>גוים  נחלתך  ואחזתך<BR>אפסי־ארץ׃
תרעם  בשבט  ברזל  <BR>ככלי  יוצר  תנפצם׃
ועתה  מלכים  השכילו  <BR>הוסרו  שפטי  ארץ׃
עבדו  את־יהוה  <BR>ביראה  וגילו<BR>ברעדה׃
נשקו־בר  פן־יאנף  <BR>ותאבדו  דרך<BR>כי־יבער  כמעט  אפו<BR>אשרי  כל־חוסי  בו׃
