בך־יהוה  חסיתי  <BR>אל־אבושה  לעולם׃
בצדקתך  תצילני  <BR>ותפלטני  הטה־אלי<BR>אזנך  והושיעני׃
היה  לי  לצור  מעון  <BR>לבוא  תמיד  צוית<BR>להושיעני  כי־סלעי<BR>ומצודתי  אתה׃
אלהי  פלטני  מיד  <BR>רשע  מכף  מעול<BR>וחומץ׃
כי־אתה  תקותי  אדני  <BR>יהוה  מבטחי<BR>מנעורי׃
עליך  נסמכתי  מבטן  <BR>ממעי  אמי  אתה  גוזי<BR>בך  תהלתי  תמיד׃
כמופת  הייתי  לרבים  <BR>ואתה  מחסי־עז׃
ימלא  פי  תהלתך  <BR>כל־היום  תפארתך׃
אל־תשליכני  לעת  <BR>זקנה  ככלות  כחי<BR>אל־תעזבני׃
כי־אמרו  אויבי  לי  <BR>ושמרי  נפשי  נועצו<BR>יחדו׃
לאמר  אלהים  עזבו  <BR>רדפו  ותפשוהו<BR>כי־אין  מציל׃
אלהים  אל־תרחק  <BR>ממני  אלהי  לעזרתי<BR>חישה׃
יבשו  יכלו  שטני  <BR>נפשי  יעטו  חרפה<BR>וכלמה  מבקשי  רעתי׃
ואני  תמיד  איחל  <BR>והוספתי<BR>על־כל־תהלתך׃
פי  יספר  צדקתך  <BR>כל־היום  תשועתך  כי<BR>לא  ידעתי  ספרות׃
אבוא  בגברות  אדני  <BR>יהוה  אזכיר  צדקתך<BR>לבדך׃
אלהים  למדתני  <BR>מנעורי  ועד־הנה<BR>אגיד  נפלאותיך׃
וגם  עד־זקנה  ושיבה  <BR>אלהים  אל־תעזבני<BR>עד־אגיד  זרועך<BR>לדור  לכל־  יבוא<BR>גבורתך׃
וצדקתך  אלהים  <BR>עד־מרום  אשר־עשית<BR>גדלות  אלהים  מי<BR>כמוך׃
אשר  הראיתנו  צרות  <BR>רבות  ורעות  תשוב<BR>תחיינו  ומתהמות<BR>הארץ  תשוב  תעלני׃
תרב  גדלתי  ותסב  <BR>תנחמני׃
גם־אני  אודך  <BR>בכלי־נבל  אמתך<BR>אלהי  אזמרה  לך<BR>בכנור  קדוש  ישראל׃
תרננה  שפתי  כי  <BR>אזמרה־לך  ונפשי<BR>אשר  פדית׃
גם־לשוני  כל־היום  <BR>תהגה  צדקתך  כי־בשו<BR>כי־חפרו  מבקשי<BR>רעתי׃
