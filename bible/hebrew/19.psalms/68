למנצח  לדוד  מזמור  <BR>שיר׃
יקום  אלהים  יפוצו  <BR>אויביו  וינוסו<BR>משנאיו  מפניו׃
כהנדף  עשן  תנדף  <BR>כהמס  דונג  מפני־אש<BR>יאבדו  רשעים  מפני<BR>אלהים׃
וצדיקים  ישמחו  <BR>יעלצו  לפני  אלהים<BR>וישישו  בשמחה׃
שירו  לאלהים  זמרו  <BR>שמו  סלו  לרכב<BR>בערבות  ביה  שמו<BR>ועלזו  לפניו׃
אבי  יתומים  ודין  <BR>אלמנות  אלהים<BR>במעון  קדשו׃
אלהים  מושיב  <BR>יחידים  ביתה  מוציא<BR>אסירים  בכושרות  אך<BR>סוררים  שכנו<BR>צחיחה׃
אלהים  בצאתך  לפני  <BR>עמך  בצעדך  בישימון<BR>סלה׃
ארץ  רעשה  אף־שמים  <BR>נטפו  מפני  אלהים<BR>זה  סיני  מפני<BR>אלהים  אלהי  ישראל׃
גשם  נדבות  תניף  <BR>אלהים  נחלתך  ונלאה<BR>אתה  כוננתה׃
חיתך  ישבו־בה  תכין  <BR>בטובתך  לעני<BR>אלהים׃
אדני  יתן־אמר  <BR>המבשרות  צבא  רב׃
מלכי  צבאות  ידדון  <BR>ידדון  ונות  בית<BR>תחלק  שלל׃
אם־תשכבון  בין  <BR>שפתים  כנפי  יונה<BR>נחפה  בכסף<BR>ואברותיה  בירקרק<BR>חרוץ׃
בפרש  שדי  מלכים  בה  <BR>תשלג  בצלמון׃
הר־אלהים  הר־בשן  <BR>הר  גבננים  הר־בשן׃
למה  תרצדון  הרים  <BR>גבננים  ההר  חמד<BR>אלהים  לשבתו<BR>אף־יהוה  ישכן<BR>לנצח׃
רכב  אלהים  רבתים  <BR>אלפי  שנאן  אדני  בם<BR>סיני  בקדש׃
עלית  למרום  שבית  <BR>שבי  לקחת  מתנות<BR>באדם  ואף  סוררים<BR>לשכן  יה  אלהים׃
ברוך  אדני  יום  יום  <BR>יעמס־לנו  האל<BR>ישועתנו  סלה׃
האל  לנו  אל  <BR>למושעות  וליהוה<BR>אדני  למות  תוצאות׃
אך־אלהים  ימחץ  ראש  <BR>איביו  קדקד  שער<BR>מתהלך  באשמיו׃
אמר  אדני  מבשן  <BR>אשיב  אשיב  ממצלות<BR>ים׃
למען  תמחץ  רגלך  <BR>בדם  לשון  כלביך<BR>מאיבים  מנהו׃
ראו  הליכותיך  <BR>אלהים  הליכות  אלי<BR>מלכי  בקדש׃
קדמו  שרים  אחר  <BR>נגנים  בתוך  עלמות<BR>תופפות׃
במקהלות  ברכו  <BR>אלהים  יהוה  ממקור<BR>ישראל׃
שם  בנימן  צעיר  רדם  <BR>שרי  יהודה  רגמתם<BR>שרי  זבלון  שרי<BR>נפתלי׃
צוה  אלהיך  עזך  <BR>עוזה  אלהים  זו<BR>פעלת  לנו׃
מהיכלך  על־ירושלם  <BR>לך  יובילו  מלכים<BR>שי׃
גער  חית  קנה  עדת  <BR>אבירים  בעגלי  עמים<BR>מתרפס  ברצי־כסף<BR>בזר  עמים  קרבות<BR>יחפצו׃
יאתיו  חשמנים  מני  <BR>מצרים  כוש  תריץ<BR>ידיו  לאלהים׃
ממלכות  הארץ  שירו  <BR>לאלהים  זמרו  אדני<BR>סלה׃
לרכב  בשמי  שמי־קדם  <BR>הן  יתן  בקולו  קול<BR>עז׃
תנו  עז  לאלהים  <BR>על־ישראל  גאותו<BR>ועזו  בשחקים׃
נורא  אלהים  <BR>ממקדשיך  אל  ישראל<BR>הוא  נתן  עז<BR>ותעצמות  לעם  ברוך<BR>אלהים׃
