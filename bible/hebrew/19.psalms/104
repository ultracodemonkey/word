ברכי  נפשי  את־יהוה  <BR>יהוה  אלהי  גדלת<BR>מאד  הוד  והדר<BR>לבשת׃
עטה־אור  כשלמה  <BR>נוטה  שמים  כיריעה׃
המקרה  במים  <BR>עליותיו  השם־עבים<BR>רכובו  המהלך<BR>על־כנפי־רוח׃
עשה  מלאכיו  רוחות  <BR>משרתיו  אש  להט׃
יסד־ארץ  על־מכוניה  <BR>בל־תמוט  עולם  ועד׃
תהום  כלבוש  כסיתו  <BR>על־הרים<BR>יעמדו־מים׃
מן־גערתך  ינוסון  <BR>מן־קול  רעמך<BR>יחפזון׃
יעלו  הרים  ירדו  <BR>בקעות  אל־מקום  זה<BR>יסדת  להם׃
גבול־שמת  <BR>בל־יעברון<BR>בל־ישובון  לכסות<BR>הארץ׃
המשלח  מעינים  <BR>בנחלים  בין  הרים<BR>יהלכון׃
ישקו  כל־חיתו  שדי  <BR>ישברו  פראים  צמאם׃
עליהם  עוף־השמים  <BR>ישכון  מבין  עפאים<BR>יתנו־קול׃
משקה  הרים  <BR>מעליותיו  מפרי<BR>מעשיך  תשבע  הארץ׃
מצמיח  חציר  לבהמה  <BR>ועשב  לעבדת  האדם<BR>להוציא  לחם<BR>מן־הארץ׃
ויין  ישמח  <BR>לבב־אנוש  להצהיל<BR>פנים  משמן  ולחם<BR>לבב־אנוש  יסעד׃
ישבעו  עצי  יהוה  <BR>ארזי  לבנון  אשר<BR>נטע׃
אשר־שם  צפרים  <BR>יקננו  חסידה<BR>ברושים  ביתה׃
הרים  הגבהים  <BR>ליעלים  סלעים  מחסה<BR>לשפנים׃
עשה  ירח  למועדים  <BR>שמש  ידע  מבואו׃
תשת־חשך  ויהי  לילה  <BR>בו־תרמש<BR>כל־חיתו־יער׃
הכפירים  שאגים  <BR>לטרף  ולבקש  מאל<BR>אכלם׃
תזרח  השמש  יאספון  <BR>ואל־מעונתם<BR>ירבצון׃
יצא  אדם  לפעלו  <BR>ולעבדתו  עדי־ערב׃
מה־רבו  מעשיך  יהוה  <BR>כלם  בחכמה  עשית<BR>מלאה  הארץ  קנינך׃
זה  הים  גדול  ורחב  <BR>ידים  שם־רמש  ואין<BR>מספר  חיות  קטנות<BR>עם־גדלות׃
שם  אניות  יהלכון  <BR>לויתן  זה־יצרת<BR>לשחק־בו׃
כלם  אליך  ישברון  <BR>לתת  אכלם  בעתו׃
תתן  להם  ילקטון  <BR>תפתח  ידך  ישבעון<BR>טוב׃
תסתיר  פניך  יבהלון  <BR>תסף  רוחם  יגועון<BR>ואל־עפרם  ישובון׃
תשלח  רוחך  יבראון  <BR>ותחדש  פני  אדמה׃
יהי  כבוד  יהוה  <BR>לעולם  ישמח  יהוה<BR>במעשיו׃
המביט  לארץ  ותרעד  <BR>יגע  בהרים  ויעשנו׃
אשירה  ליהוה  בחיי  <BR>אזמרה  לאלהי<BR>בעודי׃
יערב  עליו  שיחי  <BR>אנכי  אשמח  ביהוה׃
יתמו  חטאים  <BR>מן־הארץ  ורשעים<BR>עוד  אינם  ברכי<BR>נפשי  את־יהוה<BR>הללו־  יה׃
