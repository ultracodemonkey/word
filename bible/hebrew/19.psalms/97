יהוה  מלך  תגל  הארץ  <BR>ישמחו  איים  רבים׃
ענן  וערפל  סביביו  <BR>צדק  ומשפט  מכון<BR>כסאו׃
אש  לפניו  תלך  <BR>ותלהט  סביב  צריו׃
האירו  ברקיו  תבל  <BR>ראתה  ותחל  הארץ׃
הרים  כדונג  נמסו  <BR>מלפני  יהוה  מלפני<BR>אדון  כל־הארץ׃
הגידו  השמים  צדקו  <BR>וראו  כל־העמים<BR>כבודו׃
יבשו  כל־עבדי  פסל  <BR>המתהללים  באלילים<BR>השתחוו־לו<BR>כל־אלהים׃
שמעה  ותשמח  ציון  <BR>ותגלנה  בנות  יהודה<BR>למען  משפטיך  יהוה׃
כי־אתה  יהוה  עליון  <BR>על־כל־הארץ  מאד<BR>נעלית<BR>על־כל־אלהים׃
אהבי  יהוה  שנאו  רע  <BR>שמר  נפשות  חסידיו<BR>מיד  רשעים  יצילם׃
אור  זרע  לצדיק  <BR>ולישרי־לב  שמחה׃
שמחו  צדיקים  ביהוה  <BR>והודו  לזכר  קדשו׃
