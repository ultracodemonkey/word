למנצח  מזמור  לדוד׃  
השמים  מספרים  <BR>כבוד־אל  ומעשה<BR>ידיו  מגיד  הרקיע׃
יום  ליום  יביע  אמר  <BR>ולילה  ללילה<BR>יחוה־דעת׃
אין־אמר  ואין  <BR>דברים  בלי  נשמע<BR>קולם׃
בכל־הארץ  יצא  קום  <BR>ובקצה  תבל  מליהם<BR>לשמש  שם־אהל  בהם׃
והוא  כחתן  יצא  <BR>מחפתו  ישיש  כגבור<BR>לרוץ  ארח׃
מקצה  השמים  מוצאו  <BR>ותקופתו  על־קצותם<BR>ואין  נסתר  מחמתו׃
תורת  יהוה  תמימה  <BR>משיבת  נפש  עדות<BR>יהוה  נאמנה  מחכימת<BR>פתי׃
פקודי  יהוה  ישרים  <BR>משמחי־לב  מצות<BR>יהוה  ברה  מאירת<BR>עינים׃
יראת  יהוה  טהורה  <BR>עומדת  לעד<BR>משפטי־יהוה  אמת<BR>צדקו  יחדו׃
הנחמדים  מזהב  ומפז  <BR>רב  ומתוקים  מדבש<BR>ונפת  צופים׃
גם־עבדך  נזהר  בהם  <BR>בשמרם  עקב  רב׃
שגיאות  מי־יבין  <BR>מנסתרות  נקני׃
גם  מזדים  חשך  עבדך  <BR>אל־ימשלו־בי  אז<BR>איתם  ונקיתי  מפשע<BR>רב׃
יהיו  לרצון  <BR>אמרי־פי  והגיון<BR>לבי  לפניך  יהוה<BR>צורי  וגאלי׃
