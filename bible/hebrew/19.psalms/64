למנצח  מזמור  לדוד׃  
שמע־אלהים  קולי  <BR>בשיחי  מפחד  אויב<BR>תצר  חיי׃
תסתירני  מסוד  <BR>מרעים  מרגשת  פעלי<BR>און׃
אשר  שננו  כחרב  <BR>לשונם  דרכו  חצם<BR>דבר  מר׃
לירות  במסתרים  תם  <BR>פתאם  ירהו  ולא<BR>ייראו׃
יחזקו־למו  דבר  רע  <BR>יספרו  לטמון<BR>מוקשים  אמרו  מי<BR>יראה־למו׃
יחפשו־עולת  תמנו  <BR>חפש  מחפש  וקרב  איש<BR>ולב  עמק׃
וירם  אלהים  חץ  <BR>פתאום  היו  מכותם׃
ויכשילוהו  עלימו  <BR>לשונם  יתנדדו<BR>כל־ראה  בם׃
וייראו  כל־אדם  <BR>ויגידו  פעל  אלהים<BR>ומעשהו  השכילו׃
ישמח  צדיק  ביהוה  <BR>וחסה  בו  ויתהללו<BR>כל־ישרי־לב׃
