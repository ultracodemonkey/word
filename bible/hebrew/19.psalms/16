מכתם  לדוד  שמרני  <BR>אל  כי־חסיתי  בך׃
אמרת  ליהוה  אדני  <BR>אתה  טובתי<BR>בל־עליך׃
לקדושים  אשר־בארץ  <BR>המה  ואדירי<BR>כל־חפצי־בם׃
ירבו  עצבותם  אחר  <BR>מהרו  בל־אסיך<BR>נסכיהם  מדם<BR>ובל־אשא  את־שמותם<BR>על־  שפתי׃
יהוה  מנת־חלקי  <BR>וכוסי  אתה  תומיך<BR>גורלי׃
חבלים  נפלו־לי  <BR>בנעמים  אף־נחלת<BR>שפרה  עלי׃
אברך  את־יהוה  אשר  <BR>יעצני  אף־לילות<BR>יסרוני  כליותי׃
שויתי  יהוה  לנגדי  <BR>תמיד  כי  מימיני<BR>בל־אמוט׃
לכן  שמח  לבי  ויגל  <BR>כבודי  אף־בשרי<BR>ישכן  לבטח׃
כי  לא־תעזב  נפשי  <BR>לשאול  לא־תתן<BR>חסידך  לראות  שחת׃
תודיעני  ארח  חיים  <BR>שבע  שמחות  את־פניך<BR>נעמות  בימינך  נצח׃
