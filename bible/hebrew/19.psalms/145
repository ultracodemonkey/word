תהלה  לדוד  ארוממך  <BR>אלוהי  המלך  ואברכה<BR>שמך  לעולם  ועד׃
בכל־יום  אברכך  <BR>ואהללה  שמך  לעולם<BR>ועד׃
גדול  יהוה  ומהלל  <BR>מאד  ולגדלתו  אין<BR>חקר׃
דור  לדור  ישבח  <BR>מעשיך  וגבורתיך<BR>יגידו׃
הדר  כבוד  הודך  <BR>ודברי  נפלאותיך<BR>אשיחה׃
ועזוז  נוראתיך  <BR>יאמרו  וגדולתיך<BR>אספרנה׃
זכר  רב־טובך  יביעו  <BR>וצדקתך  ירננו׃
חנון  ורחום  יהוה  <BR>ארך  אפים<BR>וגדל־חסד׃
טוב־יהוה  לכל  <BR>ורחמיו<BR>על־כל־מעשיו׃
יודוך  יהוה  <BR>כל־מעשיך  וחסידיך<BR>יברכוכה׃
כבוד  מלכותך  יאמרו  <BR>וגבורתך  ידברו׃
להודיע  לבני  האדם  <BR>גבורתיו  וכבוד  הדר<BR>מלכותו׃
מלכותך  מלכות  <BR>כל־עלמים  וממשלתך<BR>בכל־דור  ודור׃
סומך  יהוה  <BR>לכל־הנפלים  וזוקף<BR>לכל־הכפופים׃
עיני־כל  אליך  <BR>ישברו  ואתה<BR>נותן־להם  את־אכלם<BR>בעתו׃
פותח  את־ידך  <BR>ומשביע  לכל־חי<BR>רצון׃
צדיק  יהוה  <BR>בכל־דרכיו  וחסיד<BR>בכל־מעשיו׃
קרוב  יהוה  <BR>לכל־קראיו  לכל  אשר<BR>יקראהו  באמת׃
רצון־יראיו  יעשה  <BR>ואת־שועתם  ישמע<BR>ויושיעם׃
שומר  יהוה  <BR>את־כל־אהביו  ואת<BR>כל־הרשעים  ישמיד׃
תהלת  יהוה  ידבר־פי  <BR>ויברך  כל־בשר  שם<BR>קדשו  לעולם  ועד׃
