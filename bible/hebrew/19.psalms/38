מזמור  לדוד  <BR>להזכיר׃
יהוה  אל־בקצפך  <BR>תוכיחני  ובחמתך<BR>תיסרני׃
כי־חציך  נחתו  בי  <BR>ותנחת  עלי  ידך׃
אין־מתם  בבשרי  <BR>מפני  זעמך<BR>אין־שלום  בעצמי<BR>מפני  חטאתי׃
כי  עונתי  עברו  <BR>ראשי  כמשא  כבד<BR>יכבדו  ממני׃
הבאישו  נמקו  <BR>חבורתי  מפני<BR>אולתי׃
נעויתי  שחתי  <BR>עד־מאד  כל־היום<BR>קדר  הלכתי׃
כי־כסלי  מלאו  נקלה  <BR>ואין  מתם  בבשרי׃
נפוגותי  ונדכיתי  <BR>עד־מאד  שאגתי<BR>מנהמת  לבי׃
אדני  נגדך  <BR>כל־תאותי  ואנחתי<BR>ממך  לא־נסתרה׃
לבי  סחרחר  עזבני  <BR>כחי  ואור־עיני<BR>גם־הם  אין  אתי׃
אהבי  ורעי  מנגד  <BR>נגעי  יעמדו  וקרובי<BR>מרחק  עמדו׃
וינקשו  מבקשי  נפשי  <BR>ודרשי  רעתי  דברו<BR>הוות  ומרמות<BR>כל־היום  יהגו׃
ואני  כחרש  לא  אשמע  <BR>וכאלם  לא<BR>יפתח־פיו׃
ואהי  כאיש  אשר  <BR>לא־שמע  ואין  בפיו<BR>תוכחות׃
כי־לך  יהוה  הוחלתי  <BR>אתה  תענה  אדני<BR>אלהי׃
כי־אמרתי  <BR>פן־ישמחו־לי  במוט<BR>רגלי  עלי  הגדילו׃
כי־אני  לצלע  נכון  <BR>ומכאובי  נגדי<BR>תמיד׃
כי־עוני  אגיד  אדאג  <BR>מחטאתי׃
ואיבי  חיים  עצמו  <BR>ורבו  שנאי  שקר׃
ומשלמי  רעה  תחת  <BR>טובה  ישטנוני  תחת<BR>רדופי־טוב׃
אל־תעזבני  יהוה  <BR>אלהי  אל־תרחק<BR>ממני׃
חושה  לעזרתי  אדני  <BR>תשועתי׃
