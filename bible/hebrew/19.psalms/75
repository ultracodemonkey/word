למנצח  אל־תשחת  <BR>מזמור  לאסף  שיר׃
הודינו  לך  אלהים  <BR>הודינו  וקרוב  שמך<BR>ספרו  נפלאותיך׃
כי  אקח  מועד  אני  <BR>מישרים  אשפט׃
נמגים  ארץ  <BR>וכל־ישביה  אנכי<BR>תכנתי  עמודיה  סלה׃
אמרתי  להוללים  <BR>אל־תהלו  ולרשעים<BR>אל־תרימו  קרן׃
אל־תרימו  למרום  <BR>קרנכם  תדברו  בצואר<BR>עתק׃
כי  לא  ממוצא  <BR>וממערב  ולא  ממדבר<BR>הרים׃
כי־אלהים  שפט  זה  <BR>ישפיל  וזה  ירים׃
כי  כוס  ביד־יהוה  <BR>ויין  חמר  מלא  מסך<BR>ויגר  מזה  אך־שמריה<BR>ימצו  ישתו  כל<BR>רשעי־ארץ׃
ואני  אגיד  לעלם  <BR>אזמרה  לאלהי  יעקב׃
וכל־קרני  רשעים  <BR>אגדע  תרוממנה<BR>קרנות  צדיק׃
