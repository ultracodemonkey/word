למנצח  אל־ששנים  <BR>עדות  לאסף  מזמור׃
רעה  ישראל  האזינה  <BR>נהג  כצאן  יוסף  ישב<BR>הכרובים  הופיעה׃
לפני  אפרים  ובנימן  <BR>ומנשה  עוררה<BR>את־גבורתך  ולכה<BR>לישעתה  לנו׃
אלהים  השיבנו  והאר  <BR>פניך  ונושעה׃
יהוה  אלהים  צבאות  <BR>עד־מתי  עשנת  בתפלת<BR>עמך׃
האכלתם  לחם  דמעה  <BR>ותשקמו  בדמעות<BR>שליש׃
תשימנו  מדון  <BR>לשכנינו  ואיבינו<BR>ילעגו־למו׃
אלהים  צבאות  <BR>השיבנו  והאר  פניך<BR>ונושעה׃
גפן  ממצרים  תסיע  <BR>תגרש  גוים  ותטעה׃
פנית  לפניה  ותשרש  <BR>שרשיה  ותמלא־ארץ׃
כסו  הרים  צלה  <BR>וענפיה  ארזי־אל׃
תשלח  קצירה  עד־ים  <BR>ואל־נהר  יונקותיה׃
למה  פרצת  גדריה  <BR>וארוה  כל־עברי<BR>דרך׃
יכרסמנה  חזיר  מיער  <BR>וזיז  שדי  ירענה׃
אלהים  צבאות  <BR>שוב־נא  הבט  משמים<BR>וראה  ופקד  גפן<BR>זאת׃
וכנה  אשר־נטעה  <BR>ימינך  ועל־בן<BR>אמצתה  לך׃
שרפה  באש  כסוחה  <BR>מגערת  פניך  יאבדו׃
תהי־ידך  על־איש  <BR>ימינך  על־בן־אדם<BR>אמצת  לך׃
ולא־נסוג  ממך  <BR>תחינו  ובשמך  נקרא׃
יהוה  אלהים  צבאות  <BR>השיבנו  האר  פניך<BR>ונושעה׃
