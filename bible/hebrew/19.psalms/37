לדוד  אל־תתחר  <BR>במרעים  אל־תקנא<BR>בעשי  עולה׃
כי  כחציר  מהרה  <BR>ימלו  וכירק  דשא<BR>יבולון׃
בטח  ביהוה  <BR>ועשה־טוב  שכן־ארץ<BR>ורעה  אמונה׃
והתענג  על־יהוה  <BR>ויתן־לך  משאלת<BR>לבך׃
גול  על־יהוה  דרכך  <BR>ובטח  עליו  והוא<BR>יעשה׃
והוציא  כאור  צדקך  <BR>ומשפטך  כצהרים׃
דום  ליהוה  והתחולל  <BR>לו  אל־תתחר  במצליח<BR>דרכו  באיש  עשה<BR>מזמות׃
הרף  מאף  ועזב  חמה  <BR>אל־תתחר  אך־להרע׃
כי־מרעים  יכרתון  <BR>וקוי  יהוה  המה<BR>יירשו־ארץ׃
ועוד  מעט  ואין  רשע  <BR>והתבוננת  על־מקומו<BR>ואיננו׃
וענוים  יירשו־ארץ  <BR>והתענגו  על־רב<BR>שלום׃
זמם  רשע  לצדיק  <BR>וחרק  עליו  שניו׃
אדני  ישחק־לו  <BR>כי־ראה  כי־יבא<BR>יומו׃
חרב  פתחו  רשעים  <BR>ודרכו  קשתם  להפיל<BR>עני  ואביון  לטבוח<BR>ישרי־דרך׃
חרבם  תבוא  בלבם  <BR>וקשתותם  תשברנה׃
טוב־מעט  לצדיק  <BR>מהמון  רשעים  רבים׃
כי  זרועות  רשעים  <BR>תשברנה  וסומך<BR>צדיקים  יהוה׃
יודע  יהוה  ימי  <BR>תמימם  ונחלתם<BR>לעולם  תהיה׃
לא־יבשו  בעת  רעה  <BR>ובימי  רעבון<BR>ישבעו׃
כי  רשעים  יאבדו  <BR>ואיבי  יהוה  כיקר<BR>כרים  כלו  בעשן<BR>כלו׃
לוה  רשע  ולא  ישלם  <BR>וצדיק  חונן  ונותן׃
כי  מברכיו  יירשו  <BR>ארץ  ומקלליו<BR>יכרתו׃
מיהוה  מצעדי־גבר  <BR>כוננו  ודרכו  יחפץ׃
כי־יפל  לא־יוטל  <BR>כי־יהוה  סומך  ידו׃
נער  הייתי  <BR>גם־זקנתי<BR>ולא־ראיתי  צדיק<BR>נעזב  וזרעו<BR>מבקש־לחם׃
כל־היום  חונן  <BR>ומלוה  וזרעו<BR>לברכה׃
סור  מרע  ועשה־טוב  <BR>ושכן  לעולם׃
כי  יהוה  אהב  משפט  <BR>ולא־יעזב<BR>את־חסידיו  לעולם<BR>נשמרו  וזרע  רשעים<BR>נכרת׃
צדיקים  יירשו־ארץ  <BR>וישכנו  לעד  עליה׃
פי־צדיק  יהגה  חכמה  <BR>ולשונו  תדבר  משפט׃
תורת  אלהיו  בלבו  <BR>לא  תמעד  אשריו׃
צופה  רשע  לצדיק  <BR>ומבקש  להמיתו׃
יהוה  לא־יעזבנו  <BR>בידו  ולא  ירשיענו<BR>בהשפטו׃
קוה  אל־יהוה  ושמר  <BR>דרכו  וירוממך  לרשת<BR>ארץ  בהכרת  רשעים<BR>תראה׃
ראיתי  רשע  עריץ  <BR>ומתערה  כאזרח<BR>רענן׃
ויעבר  והנה  איננו  <BR>ואבקשהו  ולא  נמצא׃
שמר־תם  וראה  ישר  <BR>כי־אחרית  לאיש<BR>שלום׃
ופשעים  נשמדו  יחדו  <BR>אחרית  רשעים<BR>נכרתה׃
ותשועת  צדיקים  <BR>מיהוה  מעוזם  בעת<BR>צרה׃
ויעזרם  יהוה  <BR>ויפלטם  יפלטם<BR>מרשעים  ויושיעם<BR>כי־חסו  בו׃
