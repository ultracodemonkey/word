שיר  מזמור  לבני  <BR>קרח  למנצח  על־מחלת<BR>לענות  משכיל  להימן<BR>האזרחי׃
יהוה  אלהי  ישועתי  <BR>יום־צעקתי  בלילה<BR>נגדך׃
תבוא  לפניך  תפלתי  <BR>הטה־אזנך  לרנתי׃
כי־שבעה  ברעות  <BR>נפשי  וחיי  לשאול<BR>הגיעו׃
נחשבתי  עם־יורדי  <BR>בור  הייתי  כגבר<BR>אין־איל׃
במתים  חפשי  כמו  <BR>חללים  שכבי  קבר<BR>אשר  לא  זכרתם  עוד<BR>והמה  מידך  נגזרו׃
שתני  בבור  תחתיות  <BR>במחשכים  במצלות׃
עלי  סמכה  חמתך  <BR>וכל־משבריך  ענית<BR>סלה׃
הרחקת  מידעי  ממני  <BR>שתני  תועבות  למו<BR>כלא  ולא  אצא׃
עיני  דאבה  מני  עני  <BR>קראתיך  יהוה<BR>בכל־יום  שטחתי<BR>אליך  כפי׃
הלמתים  תעשה־פלא  <BR>אם־רפאים  יקומו<BR>יודוך  סלה׃
היספר  בקבר  חסדך  <BR>אמונתך  באבדון׃
היודע  בחשך  פלאך  <BR>וצדקתך  בארץ  נשיה׃
ואני  אליך  יהוה  <BR>שועתי  ובבקר  תפלתי<BR>תקדמך׃
למה  יהוה  תזנח  <BR>נפשי  תסתיר  פניך<BR>ממני׃
עני  אני  וגוע  מנער  <BR>נשאתי  אמיך  אפונה׃
עלי  עברו  חרוניך  <BR>בעותיך  צמתותני׃
סבוני  כמים  <BR>כל־היום  הקיפו  עלי<BR>יחד׃
הרחקת  ממני  אהב  <BR>ורע  מידעי  מחשך׃
