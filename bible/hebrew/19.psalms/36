למנצח  לעבד־יהוה  <BR>לדוד׃
נאם־פשע  לרשע  בקרב  <BR>לבי  אין־פחד  אלהים<BR>לנגד  עיניו׃
כי־החליק  אליו  <BR>בעיניו  למצא  עונו<BR>לשנא׃
דברי־פיו  און  <BR>ומרמה  חדל  להשכיל<BR>להיטיב׃
און  יחשב  על־משכבו  <BR>יתיצב  על־דרך<BR>לא־טוב  רע  לא<BR>ימאס׃
יהוה  בהשמים  חסדך  <BR>אמונתך  עד־שחקים׃
צדקתך  כהררי־אל  <BR>משפטך  תהום  רבה<BR>אדם־ובהמה  תושיע<BR>יהוה׃
מה־יקר  חסדך  אלהים  <BR>ובני  אדם  בצל<BR>כנפיך  יחסיון׃
ירוין  מדשן  ביתך  <BR>ונחל  עדניך  תשקם׃
כי־עמך  מקור  חיים  <BR>באורך  נראה־אור׃
משך  חסדך  לידעיך  <BR>וצדקתך  לישרי־לב׃
אל־תבואני  רגל  <BR>גאוה  ויד־רשעים<BR>אל־תנדני׃
שם  נפלו  פעלי  און  <BR>דחו  ולא־יכלו  קום׃
