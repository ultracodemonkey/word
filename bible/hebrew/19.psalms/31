למנצח  מזמור  לדוד׃  
בך  יהוה  חסיתי  <BR>אל־אבושה  לעולם<BR>בצדקתך  פלטני׃
הטה  אלי  אזנך  מהרה  <BR>הצילני  היה  לי<BR>לצור־מעוז  לבית<BR>מצודות  להושיעני׃
כי־סלעי  ומצודתי  <BR>אתה  ולמען  שמך<BR>תנחני  ותנהלני׃
תוציאני  מרשת  זו  <BR>טמנו  לי  כי־אתה<BR>מעוזי׃
בידך  אפקיד  רוחי  <BR>פדיתה  אותי  יהוה<BR>אל  אמת׃
שנאתי  השמרים  <BR>הבלי־שוא  ואני<BR>אל־יהוה  בטחתי׃
אגילה  ואשמחה  <BR>בחסדך  אשר  ראית<BR>את־עניי  ידעת<BR>בצרות  נפשי׃
ולא  הסגרתני  <BR>ביד־אויב  העמדת<BR>במרחב  רגלי׃
חנני  יהוה  כי  <BR>צר־לי  עששה  בכעס<BR>עיני  נפשי  ובטני׃
כי  כלו  ביגון  חיי  <BR>ושנותי  באנחה  כשל<BR>בעוני  כחי  ועצמי<BR>עששו׃
מכל־צררי  הייתי  <BR>חרפה  ולשכני  מאד<BR>ופחד  למידעי  ראי<BR>בחוץ  נדדו  ממני׃
נשכחתי  כמת  מלב  <BR>הייתי  ככלי  אבד׃
כי  שמעתי  דבת  רבים  <BR>מגור  מסביב  בהוסדם<BR>יחד  עלי  לקחת  נפשי<BR>זממו׃
ואני  עליך  בטחתי  <BR>יהוה  אמרתי  אלהי<BR>אתה׃
בידך  עתתי  הצילני  <BR>מיד־אויבי  ומרדפי׃
האירה  פניך  <BR>על־עבדך  הושיעני<BR>בחסדך׃
יהוה  אל־אבושה  כי  <BR>קראתיך  יבשו  רשעים<BR>ידמו  לשאול׃
תאלמנה  שפתי  שקר  <BR>הדברות  על־צדיק<BR>עתק  בגאוה  ובוז׃
מה  רב־טובך  <BR>אשר־צפנת  ליראיך<BR>פעלת  לחסים  בך  נגד<BR>בני  אדם׃
תסתירם  בסתר  פניך  <BR>מרכסי  איש  תצפנם<BR>בסכה  מריב  לשנות׃
ברוך  יהוה  כי  <BR>הפליא  חסדו  לי<BR>בעיר  מצור׃
ואני  אמרתי  בחפזי  <BR>נגרזתי  מנגד  עיניך<BR>אכן  שמעת  קול<BR>תחנוני  בשועי<BR>אליך׃
אהבו  את־יהוה  <BR>כל־חסידיו  אמונים<BR>נצר  יהוה  ומשלם<BR>על־יתר  עשה  גאוה׃
חזקו  ויאמץ  לבבכם  <BR>כל־המיחלים  ליהוה׃
