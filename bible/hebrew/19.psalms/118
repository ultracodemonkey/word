הודו  ליהוה  כי־טוב  <BR>כי  לעולם  חסדו׃
יאמר־נא  ישראל  כי  <BR>לעולם  חסדו׃
יאמרו־נא  בית־אהרן  <BR>כי  לעולם  חסדו׃
יאמרו־נא  יראי  <BR>יהוה  כי  לעולם<BR>חסדו׃
מן־המצר  קראתי  יה  <BR>ענני  במרחב  יה׃
יהוה  לי  לא  אירא  <BR>מה־יעשה  לי  אדם׃
יהוה  לי  בעזרי  <BR>ואני  אראה  בשנאי׃
טוב  לחסות  ביהוה  <BR>מבטח  באדם׃
טוב  לחסות  ביהוה  <BR>מבטח  בנדיבים׃
כל־גוים  סבבוני  <BR>בשם  יהוה  כי<BR>אמילם׃
סבוני  גם־סבבוני  <BR>בשם  יהוה  כי<BR>אמילם׃
סבוני  כדבורים  <BR>דעכו  כאש  קוצים<BR>בשם  יהוה  כי<BR>אמילם׃
דחה  דחיתני  לנפל  <BR>ויהוה  עזרני׃
עזי  וזמרת  יה  <BR>ויהי־לי  לישועה׃
קול  רנה  וישועה  <BR>באהלי  צדיקים  ימין<BR>יהוה  עשה  חיל׃
ימין  יהוה  רוממה  <BR>ימין  יהוה  עשה<BR>חיל׃
לא  אמות  כי־אחיה  <BR>ואספר  מעשי  יה׃
יסר  יסרני  יה  <BR>ולמות  לא  נתנני׃
פתחו־לי  שערי־צדק  <BR>אבא־בם  אודה  יה׃
זה־השער  ליהוה  <BR>צדיקים  יבאו  בו׃
אודך  כי  עניתני  <BR>ותהי־לי  לישועה׃
אבן  מאסו  הבונים  <BR>היתה  לראש  פנה׃
מאת  יהוה  היתה  זאת  <BR>היא  נפלאת<BR>בעינינו׃
זה־היום  עשה  יהוה  <BR>נגילה  ונשמחה  בו׃
אנא  יהוה  הושיעה  <BR>נא  אנא  יהוה<BR>הצליחה  נא׃
ברוך  הבא  בשם  יהוה  <BR>ברכנוכם  מבית<BR>יהוה׃
אל  יהוה  ויאר  לנו  <BR>אסרו־חג  בעבתים<BR>עד־קרנות  המזבח׃
אלי  אתה  ואודך  <BR>אלהי  ארוממך׃
הודו  ליהוה  כי־טוב  <BR>כי  לעולם  חסדו׃
