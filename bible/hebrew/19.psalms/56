למנצח  על־יונת  אלם  <BR>רחקים  לדוד  מכתם<BR>באחז  אתו  פלשתים<BR>בגת׃
חנני  אלהים  <BR>כי־שאפני  אנוש<BR>כל־היום  לחם<BR>ילחצני׃
שאפו  שוררי  <BR>כל־היום  כי־רבים<BR>לחמים  לי  מרום׃
יום  אירא  אני  אליך  <BR>אבטח׃
באלהים  אהלל  דברו  <BR>באלהים  בטחתי  לא<BR>אירא  מה־יעשה  בשר<BR>לי׃
כל־היום  דברי  <BR>יעצבו  עלי<BR>כל־מחשבתם  לרע׃
יגורו  יצפינו  המה  <BR>עקבי  ישמרו  כאשר<BR>קוו  נפשי׃
על־און  פלט־למו  <BR>באף  עמים  הורד<BR>אלהים׃
נדי  ספרתה  אתה  <BR>שימה  דמעתי  בנאדך<BR>הלא  בספרתך׃
אז  ישובו  אויבי  <BR>אחור  ביום  אקרא<BR>זה־ידעתי  כי־אלהים<BR>לי׃
באלהים  אהלל  דבר  <BR>ביהוה  אהלל  דבר׃
באלהים  בטחתי  לא  <BR>אירא  מה־יעשה  אדם<BR>לי׃
עלי  אלהים  נדריך  <BR>אשלם  תודת  לך׃
כי  הצלת  נפשי  ממות  <BR>הלא  רגלי  מדחי<BR>להתהלך  לפני  אלהים<BR>באור  החיים׃
