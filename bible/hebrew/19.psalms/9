למנצח  עלמות  לבן  <BR>מזמור  לדוד׃
אודה  יהוה  בכל־לבי  <BR>אספרה<BR>כל־נפלאותיך׃
אשמחה  ואעלצה  בך  <BR>אזמרה  שמך  עליון׃
בשוב־אויבי  אחור  <BR>יכשלו  ויאבדו<BR>מפניך׃
כי־עשית  משפטי  <BR>ודיני  ישבת  לכסא<BR>שופט  צדק׃
גערת  גוים  אבדת  <BR>רשע  שמם  מחית<BR>לעולם  ועד׃
האויב  תמו  חרבות  <BR>לנצח  וערים  נתשת<BR>אבד  זכרם  המה׃
ויהוה  לעולם  ישב  <BR>כונן  למשפט  כסאו׃
והוא  ישפט־תבל  <BR>בצדק  ידין  לאמים<BR>במישרים׃
ויהי  יהוה  משגב  <BR>לדך  משגב  לעתות<BR>בצרה׃
ויבטחו  בך  יודעי  <BR>שמך  כי  לא־עזבת<BR>דרשיך  יהוה׃
זמרו  ליהוה  ישב  <BR>ציון  הגידו  בעמים<BR>עלילותיו׃
כי־דרש  דמים  אותם  <BR>זכר  לא־שכח  צעקת<BR>עניים׃
חננני  יהוה  ראה  <BR>עניי  משנאי  מרוממי<BR>משערי  מות׃
למען  אספרה  <BR>כל־תהלתיך  בשערי<BR>בת־ציון  אגילה<BR>בישועתך׃
טבעו  גוים  בשחת  <BR>עשו  ברשת־זו  טמנו<BR>נלכדה  רגלם׃
נודע  יהוה  משפט  <BR>עשה  בפעל  כפיו<BR>נוקש  רשע  הגיון<BR>סלה׃
ישובו  רשעים  <BR>לשאולה  כל־גוים<BR>שכחי  אלהים׃
כי  לא  לנצח  ישכח  <BR>אביון  תקות  ענוים<BR>תאבד  לעד׃
קומה  יהוה  אל־יעז  <BR>אנוש  ישפטו  גוים<BR>על־פניך׃
שיתה  יהוה  מורה  <BR>להם  ידעו  גוים<BR>אנוש  המה  סלה׃
