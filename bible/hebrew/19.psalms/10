למה  יהוה  תעמד  <BR>ברחוק  תעלים  לעתות<BR>בצרה׃
בגאות  רשע  ידלק  <BR>עני  יתפשו  במזמות<BR>זו  חשבו׃
כי־הלל  רשע  <BR>על־תאות  נפשו  ובצע<BR>ברך  נאץ  יהוה׃
רשע  כגבה  אפו  <BR>בל־ידרש  אין  אלהים<BR>כל־מזמותיו׃
יחילו  דרכו  בכל־עת  <BR>מרום  משפטיך  מנגדו<BR>כל־צורריו  יפיח<BR>בהם׃
אמר  בלבו  בל־אמוט  <BR>לדר  ודר  אשר<BR>לא־ברע׃
אלה  פיהו  מלא  <BR>ומרמות  ותך  תחת<BR>לשונו  עמל  ואון׃
ישב  במארב  חצרים  <BR>במסתרים  יהרג  נקי<BR>עיניו  לחלכה<BR>יצפנו׃
יארב  במסתר  כאריה  <BR>בסכה  יארב  לחטוף<BR>עני  יחטף  עני<BR>במשכו  ברשתו׃
ודכה  ישח  ונפל  <BR>בעצומיו  חלכאים׃
אמר  בלבו  שכח  אל  <BR>הסתיר  פניו  בל־ראה<BR>לנצח׃
קומה  יהוה  אל  נשא  <BR>ידך  אל־תשכח<BR>עניים׃
על־מה  נאץ  רשע  <BR>אלהים  אמר  בלבו  לא<BR>תדרש׃
ראתה  כי־אתה  עמל  <BR>וכעס  תביט  לתת<BR>בידך  עליך  יעזב<BR>חלכה  יתום  אתה<BR>היית  עוזר׃
שבר  זרוע  רשע  ורע  <BR>תדרוש־רשעו<BR>בל־תמצא׃
יהוה  מלך  עולם  ועד  <BR>אבדו  גוים  מארצו׃
תאות  ענוים  שמעת  <BR>יהוה  תכין  לבם<BR>תקשיב  אזנך׃
לשפט  יתום  ודך  <BR>בל־יוסיף  עוד  לערץ<BR>אנוש  מן־הארץ׃
