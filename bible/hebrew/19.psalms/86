תפלה  לדוד  <BR>הטה־יהוה  אזנך<BR>ענני  כי־עני<BR>ואביון  אני׃
שמרה  נפשי  כי־חסיד  <BR>אני  הושע  עבדך  אתה<BR>אלהי  הבוטח  אליך׃
חנני  אדני  כי  אליך  <BR>אקרא  כל־היום׃
שמח  נפש  עבדך  כי  <BR>אליך  אדני  נפשי<BR>אשא׃
כי־אתה  אדני  טוב  <BR>וסלח  ורב־חסד<BR>לכל־קראיך׃
האזינה  יהוה  תפלתי  <BR>והקשיבה  בקול<BR>תחנונותי׃
ביום  צרתי  אקראך  <BR>כי  תענני׃
אין־כמוך  באלהים  <BR>אדני  ואין  כמעשיך׃
כל־גוים  אשר  עשית  <BR>יבואו  וישתחוו<BR>לפניך  אדני  ויכבדו<BR>לשמך׃
כי־גדול  אתה  ועשה  <BR>נפלאות  אתה  אלהים<BR>לבדך׃
הורני  יהוה  דרכך  <BR>אהלך  באמתך  יחד<BR>לבבי  ליראה  שמך׃
אודך  אדני  אלהי  <BR>בכל־לבבי  ואכבדה<BR>שמך  לעולם׃
כי־חסדך  גדול  עלי  <BR>והצלת  נפשי  משאול<BR>תחתיה׃
אלהים  זדים  <BR>קמו־עלי  ועדת<BR>עריצים  בקשו  נפשי<BR>ולא  שמוך  לנגדם׃
ואתה  אדני  אל־רחום  <BR>וחנון  ארך  אפים<BR>ורב־חסד  ואמת׃
פנה  אלי  וחנני  <BR>תנה־עזך  לעבדך<BR>והושיעה  לבן־אמתך׃
עשה־עמי  אות  לטובה  <BR>ויראו  שנאי  ויבשו<BR>כי־אתה  יהוה<BR>עזרתני  ונחמתני׃
