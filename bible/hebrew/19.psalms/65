למנצח  מזמור  לדוד  <BR>שיר׃
לך  דמיה  תהלה  <BR>אלהים  בציון  ולך<BR>ישלם־נדר׃
שמע  תפלה  עדיך  <BR>כל־בשר  יבאו׃
דברי  עונת  גברו  <BR>מני  פשעינו  אתה<BR>תכפרם׃
אשרי  תבחר  ותקרב  <BR>ישכן  חצריך  נשבעה<BR>בטוב  ביתך  קדש<BR>היכלך׃
נוראות  בצדק  תעננו  <BR>אלהי  ישענו  מבטח<BR>כל־קצוי־ארץ  וים<BR>רחקים׃
מכין  הרים  בכחו  <BR>נאזר  בגבורה׃
משביח  שאון  ימים  <BR>שאון  גליהם  והמון<BR>לאמים׃
וייראו  ישבי  קצות  <BR>מאותתיך  מוצאי־בקר<BR>וערב  תרנין׃
פקדת  הארץ  ותשקקה  <BR>רבת  תעשרנה  פלג<BR>אלהים  מלא  מים<BR>תכין  דגנם  כי־  כן<BR>תכינה׃
תלמיה  רוה  נחת  <BR>גדודיה  ברביבים<BR>תמגגנה  צמחה  תברך׃
עטרת  שנת  טובתך  <BR>ומעגליך  ירעפון<BR>דשן׃
ירעפו  נאות  מדבר  <BR>וגיל  גבעות<BR>תחגרנה׃
לבשו  כרים  הצאן  <BR>ועמקים  יעטפו־בר<BR>יתרועעו  אף־ישירו׃
