הללו  יה  אשרי־איש  <BR>ירא  את־יהוה<BR>במצותיו  חפץ  מאד׃
גבור  בארץ  יהיה  <BR>זרעו  דור  ישרים<BR>יברך׃
הון־ועשר  בביתו  <BR>וצדקתו  עמדת  לעד׃
זרח  בחשך  אור  <BR>לישרים  חנון  ורחום<BR>וצדיק׃
טוב־איש  חונן  <BR>ומלוה  יכלכל  דבריו<BR>במשפט׃
כי־לעולם  לא־ימוט  <BR>לזכר  עולם  יהיה<BR>צדיק׃
משמועה  רעה  לא  <BR>יירא  נכון  לבו  בטח<BR>ביהוה׃
סמוך  לבו  לא  יירא  <BR>עד  אשר־יראה<BR>בצריו׃
פזר  נתן  לאביונים  <BR>צדקתו  עמדת  לעד<BR>קרנו  תרום  בכבוד׃
רשע  יראה  וכעס  <BR>שניו  יחרק  ונמס<BR>תאות  רשעים  תאבד׃
