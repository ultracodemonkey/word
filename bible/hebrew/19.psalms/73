מזמור  לאסף  אך  טוב  <BR>לישראל  אלהים  לברי<BR>לבב׃
ואני  כמעט  נטוי  <BR>רגלי  כאין  שפכה<BR>אשרי׃
כי־קנאתי  בהוללים  <BR>שלום  רשעים  אראה׃
כי  אין  חרצבות  <BR>למותם  ובריא  אולם׃
בעמל  אנוש  אינמו  <BR>ועם־אדם  לא  ינגעו׃
לכן  ענקתמו  גאוה  <BR>יעטף־שית  חמס  למו׃
יצא  מחלב  עינמו  <BR>עברו  משכיות  לבב׃
ימיקו  וידברו  ברע  <BR>עשק  ממרום  ידברו׃
שתו  בשמים  פיהם  <BR>ולשונם  תהלך  בארץ׃
לכן  ישיב  עמו  הלם  <BR>ומי  מלא  ימצו  למו׃
ואמרו  איכה  ידע־אל  <BR>ויש  דעה  בעליון׃
הנה־אלה  רשעים  <BR>ושלוי  עולם<BR>השגו־חיל׃
אך־ריק  זכיתי  לבבי  <BR>וארחץ  בנקיון  כפי׃
ואהי  נגוע  כל־היום  <BR>ותוכחתי  לבקרים׃
אם־אמרתי  אספרה  <BR>כמו  הנה  דור  בניך<BR>בגדתי׃
ואחשבה  לדעת  זאת  <BR>עמל  היא  בעיני׃
עד־אבוא  <BR>אל־מקדשי־אל  אבינה<BR>לאחריתם׃
אך  בחלקות  תשית  <BR>למו  הפלתם<BR>למשואות׃
איך  היו  לשמה  כרגע  <BR>ספו  תמו  מן־בלהות׃
כחלום  מהקיץ  אדני  <BR>בעיר  צלמם  תבזה׃
כי  יתחמץ  לבבי  <BR>וכליותי  אשתונן׃
ואני־בער  ולא  אדע  <BR>בהמות  הייתי  עמך׃
ואני  תמיד  עמך  <BR>אחזת  ביד־ימיני׃
בעצתך  תנחני  ואחר  <BR>כבוד  תקחני׃
מי־לי  בשמים  ועמך  <BR>לא־חפצתי  בארץ׃
כלה  שארי  ולבבי  <BR>צור־לבבי  וחלקי<BR>אלהים  לעולם׃
כי־הנה  רחקיך  <BR>יאבדו  הצמתה<BR>כל־זונה  ממך׃
ואני  קרבת  אלהים  <BR>לי־טוב  שתי  באדני<BR>יהוה  מחסי  לספר<BR>כל־מלאכותיך׃
