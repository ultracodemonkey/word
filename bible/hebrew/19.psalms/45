למנצח  על־ששנים  <BR>לבני־קרח  משכיל<BR>שיר  ידידת׃
רחש  לבי  דבר  טוב  <BR>אמר  אני  מעשי  למלך<BR>לשוני  עט  סופר<BR>מהיר׃
יפיפית  מבני  אדם  <BR>הוצק  חן  בשפתותיך<BR>על־כן  ברכך  אלהים<BR>לעולם׃
חגור־חרבך  על־ירך  <BR>גבור  הודך  והדרך׃
והדרך  צלח  רכב  <BR>על־דבר־אמת<BR>וענוה־צדק  ותורך<BR>נוראות  ימינך׃
חציך  שנונים  עמים  <BR>תחתיך  יפלו  בלב<BR>אויבי  המלך׃
כסאך  אלהים  עולם  <BR>ועד  שבט  מישר  שבט<BR>מלכותך׃
אהבת  צדק  ותשנא  <BR>רשע  על־כן  משחך<BR>אלהים  אלהיך  שמן<BR>ששון  מחבריך׃
מר־ואהלות  קציעות  <BR>כל־בגדתיך<BR>מן־היכלי  שן  מני<BR>שמחוך׃
בנות  מלכים  <BR>ביקרותיך  נצבה  שגל<BR>לימינך  בכתם<BR>אופיר׃
שמעי־בת  וראי  והטי  <BR>אזנך  ושכחי  עמך<BR>ובית  אביך׃
ויתאו  המלך  יפיך  <BR>כי־הוא  אדניך<BR>והשתחוי־לו׃
ובת־צר  במנחה  פניך  <BR>יחלו  עשירי  עם׃
כל־כבודה  בת־מלך  <BR>פנימה  ממשבצות  זהב<BR>לבושה׃
לרקמות  תובל  למלך  <BR>בתולות  אחריה<BR>רעותיה  מובאות  לך׃
תובלנה  בשמחת  וגיל  <BR>תבאינה  בהיכל  מלך׃
תחת  אבתיך  יהיו  <BR>בניך  תשיתמו  לשרים<BR>בכל־הארץ׃
אזכירה  שמך  בכל־דר  <BR>ודר  על־כן  עמים<BR>יהודך  לעלם  ועד׃
