מזמור  שיר  ליום  <BR>השבת׃
טוב  להדות  ליהוה  <BR>ולזמר  לשמך  עליון׃
להגיד  בבקר  חסדך  <BR>ואמונתך  בלילות׃
עלי־עשור  ועלי־נבל  <BR>עלי  הגיון  בכנור׃
כי  שמחתני  יהוה  <BR>בפעלך  במעשי  ידיך<BR>ארנן׃
מה־גדלו  מעשיך  <BR>יהוה  מאד  עמקו<BR>מחשבתיך׃
איש־בער  לא  ידע  <BR>וכסיל  לא־יבין<BR>את־זאת׃
בפרח  רשעים  כמו  <BR>עשב  ויציצו<BR>כל־פעלי  און<BR>להשמדם  עדי־עד׃
ואתה  מרום  לעלם  <BR>יהוה׃
כי  הנה  איביך  יהוה  <BR>כי־הנה  איביך<BR>יאבדו  יתפרדו<BR>כל־פעלי  און׃
ותרם  כראים  קרני  <BR>בלתי  בשמן  רענן׃
ותבט  עיני  בשורי  <BR>בקמים  עלי  מרעים<BR>תשמענה  אזני׃
צדיק  כתמר  יפרח  <BR>כארז  בלבנון  ישגה׃
שתולים  בבית  יהוה  <BR>בחצרות  אלהינו<BR>יפריחו׃
עוד  ינובון  בשיבה  <BR>דשנים  ורעננים<BR>יהיו׃
להגיד  כי־ישר  יהוה  <BR>צורי  ולא־עלתה  בו׃
