למנצח  מזמור  לדוד׃  <BR>בבוא־אליו  נתן<BR>הנביא  כאשר־בא<BR>אל־בת־שבע׃
חנני  אלהים  כחסדך  <BR>כרב  רחמיך  מחה<BR>פשעי׃
הרבה  כבסני  מעוני  <BR>ומחטאתי  טהרני׃
כי־פשעי  אני  אדע  <BR>וחטאתי  נגדי  תמיד׃
לך  לבדך  חטאתי  <BR>והרע  בעיניך  עשיתי<BR>למען  תצדק  בדברך<BR>תזכה  בשפטך׃
הן־בעוון  חוללתי  <BR>ובחטא  יחמתני  אמי׃
הן־אמת  חפצת  בטחות  <BR>ובסתם  חכמה<BR>תודיעני׃
תחטאני  באזוב  <BR>ואטהר  תכבסני<BR>ומשלג  אלבין׃
תשמיעני  ששון  <BR>ושמחה  תגלנה  עצמות<BR>דכית׃
הסתר  פניך  מחטאי  <BR>וכל־עונתי  מחה׃
לב  טהור  ברא־לי  <BR>אלהים  ורוח  נכון<BR>חדש  בקרבי׃
אל־תשליכני  מלפניך  <BR>ורוח  קדשך  אל־תקח<BR>ממני׃
השיבה  לי  ששון  <BR>ישעך  ורוח  נדיבה<BR>תסמכני׃
אלמדה  פשעים  דרכיך  <BR>וחטאים  אליך<BR>ישובו׃
הצילני  מדמים  <BR>אלהים  אלהי  תשועתי<BR>תרנן  לשוני  צדקתך׃
אדני  שפתי  תפתח  <BR>ופי  יגיד  תהלתך׃
כי  לא־תחפץ  זבח  <BR>ואתנה  עולה  לא<BR>תרצה׃
זבחי  אלהים  רוח  <BR>נשברה  לב־נשבר<BR>ונדכה  אלהים  לא<BR>תבזה׃
היטיבה  ברצונך  <BR>את־ציון  תבנה<BR>חומות  ירושלם׃
אז  תחפץ  זבחי־צדק  <BR>עולה  וכליל  אז<BR>יעלו  על־מזבחך<BR>פרים׃
