מזמור  שירו  ליהוה  <BR>שיר  חדש  כי־נפלאות<BR>עשה  הושיעה־לו<BR>ימינו  וזרוע  קדשו׃
הודיע  יהוה  ישועתו  <BR>לעיני  הגוים  גלה<BR>צדקתו׃
זכר  חסדו  ואמונתו  <BR>לבית  ישראל  ראו<BR>כל־אפסי־ארץ  את<BR>ישועת  אלהינו׃
הריעו  ליהוה  <BR>כל־הארץ  פצחו<BR>ורננו  וזמרו׃
זמרו  ליהוה  בכנור  <BR>בכנור  וקול  זמרה׃
בחצצרות  וקול  שופר  <BR>הריעו  לפני  המלך<BR>יהוה׃
ירעם  הים  ומלאו  <BR>תבל  וישבי  בה׃
נהרות  ימחאו־כף  <BR>יחד  הרים  ירננו׃
לפני־יהוה  כי  בא  <BR>לשפט  הארץ<BR>ישפט־תבל  בצדק<BR>ועמים  במישרים׃
