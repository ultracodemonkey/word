למנצח  מזמור  לדוד׃  
אשרי  משכיל  אל־דל  <BR>ביום  רעה  ימלטהו<BR>יהוה׃
יהוה  ישמרהו  <BR>ויחיהו  יאשר  בארץ<BR>ואל־תתנהו  בנפש<BR>איביו׃
יהוה  יסעדנו  <BR>על־ערש  דוי<BR>כל־משכבו  הפכת<BR>בחליו׃
אני־אמרתי  יהוה  <BR>חנני  רפאה  נפשי<BR>כי־חטאתי  לך׃
אויבי  יאמרו  רע  לי  <BR>מתי  ימות  ואבד<BR>שמו׃
ואם־בא  לראות  שוא  <BR>ידבר  לבו  יקבץ־און<BR>לו  יצא  לחוץ  ידבר׃
יחד  עלי  יתלחשו  <BR>כל־שנאי  עלי  יחשבו<BR>רעה  לי׃
דבר־בליעל  יצוק  בו  <BR>ואשר  שכב  לא־יוסיף<BR>לקום׃
גם־איש  שלומי  <BR>אשר־בטחתי  בו  אוכל<BR>לחמי  הגדיל  עלי<BR>עקב׃
ואתה  יהוה  חנני  <BR>והקימני  ואשלמה<BR>להם׃
בזאת  ידעתי  <BR>כי־חפצת  בי  כי<BR>לא־יריע  איבי  עלי׃
ואני  בתמי  תמכת  בי  <BR>ותציבני  לפניך<BR>לעולם׃
ברוך  יהוה  אלהי  <BR>ישראל  מהעולם  ועד<BR>העולם  אמן  ואמן׃
