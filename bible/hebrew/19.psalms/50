מזמור  לאסף  אל  <BR>אלהים  יהוה  דבר<BR>ויקרא־ארץ<BR>ממזרח־שמש<BR>עד־מבאו׃
מציון  מכלל־יפי  <BR>אלהים  הופיע׃
יבא  אלהינו  <BR>ואל־יחרש  אש־לפניו<BR>תאכל  וסביביו<BR>נשערה  מאד׃
יקרא  אל־השמים  מעל  <BR>ואל־הארץ  לדין<BR>עמו׃
אספו־לי  חסידי  <BR>כרתי  בריתי<BR>עלי־זבח׃
ויגידו  שמים  צדקו  <BR>כי־אלהים  שפט  הוא<BR>סלה׃
שמעה  עמי  ואדברה  <BR>ישראל  ואעידה  בך<BR>אלהים  אלהיך  אנכי׃
לא  על־זבחיך  <BR>אוכיחך  ועולתיך<BR>לנגדי  תמיד׃
לא־אקח  מביתך  פר  <BR>ממכלאתיך  עתודים׃
כי־לי  כל־חיתו־יער  <BR>בהמות  בהררי־אלף׃
ידעתי  כל־עוף  הרים  <BR>וזיז  שדי  עמדי׃
אם־ארעב  לא־אמר  לך  <BR>כי־לי  תבל  ומלאה׃
האוכל  בשר  אבירים  <BR>ודם  עתודים  אשתה׃
זבח  לאלהים  תודה  <BR>ושלם  לעליון<BR>נדריך׃
וקראני  ביום  צרה  <BR>אחלצך  ותכבדני׃
ולרשע  אמר  אלהים  <BR>מה־לך  לספר  חקי<BR>ותשא  בריתי<BR>עלי־פיך׃
ואתה  שנאת  מוסר  <BR>ותשלך  דברי  אחריך׃
אם־ראית  גנב  ותרץ  <BR>עמו  ועם  מנאפים<BR>חלקך׃
פיך  שלחת  ברעה  <BR>ולשונך  תצמיד<BR>מרמה׃
תשב  באחיך  תדבר  <BR>בבן־אמך  תתן־דפי׃
אלה  עשית  והחרשתי  <BR>דמית  היות־אהיה<BR>כמוך  אוכיחך<BR>ואערכה  לעיניך׃
בינו־נא  זאת  שכחי  <BR>אלוה  פן־אטרף  ואין<BR>מציל׃
זבח  תודה  יכבדנני  <BR>ושם  דרך  אראנו<BR>בישע  אלהים׃
