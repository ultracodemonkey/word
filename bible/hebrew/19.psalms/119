אשרי  תמימי־דרך  <BR>ההלכים  בתורת<BR>יהוה׃
אשרי  נצרי  עדתיו  <BR>בכל־לב  ידרשוהו׃
אף  לא־פעלו  עולה  <BR>בדרכיו  הלכו׃
אתה  צויתה  פקדיך  <BR>לשמר  מאד׃
אחלי  יכנו  דרכי  <BR>לשמר  חקיך׃
אז  לא־אבוש  בהביטי  <BR>אל־כל־מצותיך׃
אודך  בישר  לבב  <BR>בלמדי  משפטי  צדקך׃
את־חקיך  אשמר  <BR>אל־תעזבני  עד־מאד׃
במה  יזכה־נער  <BR>את־ארחו  לשמר<BR>כדברך׃
בכל־לבי  דרשתיך  <BR>אל־תשגני  ממצותיך׃
בלבי  צפנתי  אמרתך  <BR>למען  לא  אחטא־לך׃
ברוך  אתה  יהוה  <BR>למדני  חקיך׃
בשפתי  ספרתי  כל  <BR>משפטי־פיך׃
בדרך  עדותיך  ששתי  <BR>כעל  כל־הון׃
בפקדיך  אשיחה  <BR>ואביטה  ארחתיך׃
בחקתיך  אשתעשע  לא  <BR>אשכח  דברך׃
גמל  על־עבדך  אחיה  <BR>ואשמרה  דברך׃
גל־עיני  ואביטה  <BR>נפלאות  מתורתך׃
גר  אנכי  בארץ  <BR>אל־תסתר  ממני<BR>מצותיך׃
גרסה  נפשי  לתאבה  <BR>אל־משפטיך  בכל־עת׃
גערת  זדים  ארורים  <BR>השגים  ממצותיך׃
גל  מעלי  חרפה  ובוז  <BR>כי  עדתיך  נצרתי׃
גם  ישבו  שרים  בי  <BR>נדברו  עבדך  ישיח<BR>בחקיך׃
גם־עדתיך  שעשעי  <BR>אנשי  עצתי׃
דבקה  לעפר  נפשי  <BR>חיני  כדברך׃
דרכי  ספרתי  ותענני  <BR>למדני  חקיך׃
דרך־פקודיך  הבינני  <BR>ואשיחה  בנפלאותיך׃
דלפה  נפשי  מתוגה  <BR>קימני  כדברך׃
דרך־שקר  הסר  ממני  <BR>ותורתך  חנני׃
דרך־אמונה  בחרתי  <BR>משפטיך  שויתי׃
דבקתי  בעדותיך  <BR>יהוה  אל־תבישני׃
דרך־מצותיך  ארוץ  <BR>כי  תרחיב  לבי׃
הורני  יהוה  דרך  <BR>חקיך  ואצרנה  עקב׃
הבינני  ואצרה  <BR>תורתך  ואשמרנה<BR>בכל־לב׃
הדריכני  בנתיב  <BR>מצותיך  כי־בו<BR>חפצתי׃
הט־לבי  אל־עדותיך  <BR>ואל  אל־בצע׃
העבר  עיני  מראות  <BR>שוא  בדרכך  חיני׃
הקם  לעבדך  אמרתך  <BR>אשר  ליראתך׃
העבר  חרפתי  אשר  <BR>יגרתי  כי  משפטיך<BR>טובים׃
הנה  תאבתי  לפקדיך  <BR>בצדקתך  חיני׃
ויבאני  חסדך  יהוה  <BR>תשועתך  כאמרתך׃
ואענה  חרפי  דבר  <BR>כי־בטחתי  בדברך׃
ואל־תצל  מפי  <BR>דבר־אמת  עד־מאד  כי<BR>למשפטך  יחלתי׃
ואשמרה  תורתך  תמיד  <BR>לעולם  ועד׃
ואתהלכה  ברחבה  כי  <BR>פקדיך  דרשתי׃
ואדברה  בעדתיך  נגד  <BR>מלכים  ולא  אבוש׃
ואשתעשע  במצותיך  <BR>אשר  אהבתי׃
ואשא־כפי  <BR>אל־מצותיך  אשר<BR>אהבתי  ואשיחה<BR>בחקיך׃
זכר־דבר  לעבדך  על  <BR>אשר  יחלתני׃
זאת  נחמתי  בעניי  <BR>כי  אמרתך  חיתני׃
זדים  הליצני  <BR>עד־מאד  מתורתך  לא<BR>נטיתי׃
זכרתי  משפטיך  <BR>מעולם  יהוה<BR>ואתנחם׃
זלעפה  אחזתני  <BR>מרשעים  עזבי<BR>תורתך׃
זמרות  היו־לי  חקיך  <BR>בבית  מגורי׃
זכרתי  בלילה  שמך  <BR>יהוה  ואשמרה<BR>תורתך׃
זאת  היתה־לי  כי  <BR>פקדיך  נצרתי׃
חלקי  יהוה  אמרתי  <BR>לשמר  דבריך׃
חליתי  פניך  בכל־לב  <BR>חנני  כאמרתך׃
חשבתי  דרכי  ואשיבה  <BR>רגלי  אל־עדתיך׃
חשתי  ולא  התמהמהתי  <BR>לשמר  מצותיך׃
חבלי  רשעים  עודני  <BR>תורתך  לא  שכחתי׃
חצות־לילה  אקום  <BR>להודות  לך  על<BR>משפטי  צדקך׃
חבר  אני  לכל־אשר  <BR>יראוך  ולשמרי<BR>פקודיך׃
חסדך  יהוה  מלאה  <BR>הארץ  חקיך  למדני׃
טוב  עשית  עם־עבדך  <BR>יהוה  כדברך׃
טוב  טעם  ודעת  <BR>למדני  כי  במצותיך<BR>האמנתי׃
טרם  אענה  אני  שגג  <BR>ועתה  אמרתך  שמרתי׃
טוב־אתה  ומטיב  <BR>למדני  חקיך׃
טפלו  עלי  שקר  זדים  <BR>אני  בכל־לב  אצר<BR>פקודיך׃
טפש  כחלב  לבם  אני  <BR>תורתך  שעשעתי׃
טוב־לי  כי־עניתי  <BR>למען  אלמד  חקיך׃
טוב־לי  תורת־פיך  <BR>מאלפי  זהב  וכסף׃
ידיך  עשוני  <BR>ויכוננוני  הבינני<BR>ואלמדה  מצותיך׃
יראיך  יראוני  <BR>וישמחו  כי  לדברך<BR>יחלתי׃
ידעתי  יהוה  כי־צדק  <BR>משפטיך  ואמונה<BR>עניתני׃
יהי־נא  חסדך  <BR>לנחמני  כאמרתך<BR>לעבדך׃
יבאוני  רחמיך  <BR>ואחיה  כי־תורתך<BR>שעשעי׃
יבשו  זדים  כי־שקר  <BR>עותוני  אני  אשיח<BR>בפקודיך׃
ישובו  לי  יראיך  <BR>וידעו  עדתיך׃
יהי־לבי  תמים  <BR>בחקיך  למען  לא<BR>אבוש׃
כלתה  לתשועתך  נפשי  <BR>לדברך  יחלתי׃
כלו  עיני  לאמרתך  <BR>לאמר  מתי  תנחמני׃
כי־הייתי  כנאד  <BR>בקיטור  חקיך  לא<BR>שכחתי׃
כמה  ימי־עבדך  מתי  <BR>תעשה  ברדפי  משפט׃
כרו־לי  זדים  שיחות  <BR>אשר  לא  כתורתך׃
כל־מצותיך  אמונה  <BR>שקר  רדפוני  עזרני׃
כמעט  כלוני  בארץ  <BR>ואני  לא־עזבתי<BR>פקודיך׃
כחסדך  חיני  ואשמרה  <BR>עדות  פיך׃
לעולם  יהוה  דברך  <BR>נצב  בשמים׃
לדר  ודר  אמונתך  <BR>כוננת  ארץ  ותעמד׃
למשפטיך  עמדו  היום  <BR>כי  הכל  עבדיך׃
לולי  תורתך  שעשעי  <BR>אז  אבדתי  בעניי׃
לעולם  לא־אשכח  <BR>פקודיך  כי  בם<BR>חייתני׃
לך־אני  הושיעני  כי  <BR>פקודיך  דרשתי׃
לי  קוו  רשעים  <BR>לאבדני  עדתיך<BR>אתבונן׃
לכל  תכלה  ראיתי  קץ  <BR>רחבה  מצותך  מאד׃
מה־אהבתי  תורתך  <BR>כל־היום  היא<BR>שיחתי׃
מאיבי  תחכמני  <BR>מצותך  כי  לעולם<BR>היא־לי׃
מכל־מלמדי  השכלתי  <BR>כי  עדותיך  שיחה<BR>לי׃
מזקנים  אתבונן  כי  <BR>פקודיך  נצרתי׃
מכל־ארח  רע  כלאתי  <BR>רגלי  למען  אשמר<BR>דברך׃
ממשפטיך  לא־סרתי  <BR>כי־אתה  הורתני׃
מה־נמלצו  לחכי  <BR>אמרתך  מדבש  לפי׃
מפקודיך  אתבונן  <BR>על־כן  שנאתי<BR>כל־ארח  שקר׃
נר־לרגלי  דברך  <BR>ואור  לנתיבתי׃
נשבעתי  ואקימה  <BR>לשמר  משפטי  צדקך׃
נעניתי  עד־מאד  <BR>יהוה  חיני  כדברך׃
נדבות  פי  רצה־נא  <BR>יהוה  ומשפטיך<BR>למדני׃
נפשי  בכפי  תמיד  <BR>ותורתך  לא  שכחתי׃
נתנו  רשעים  פח  לי  <BR>ומפקודיך  לא<BR>תעיתי׃
נחלתי  עדותיך  <BR>לעולם  כי־ששון  לבי<BR>המה׃
נטיתי  לבי  לעשות  <BR>חקיך  לעולם  עקב׃
סעפים  שנאתי  <BR>ותורתך  אהבתי׃
סתרי  ומגני  אתה  <BR>לדברך  יחלתי׃
סורו־ממני  מרעים  <BR>ואצרה  מצות  אלהי׃
סמכני  כאמרתך  <BR>ואחיה  ואל־תבישני<BR>משברי׃
סעדני  ואושעה  <BR>ואשעה  בחקיך  תמיד׃
סלית  כל־שוגים  <BR>מחקיך  כי־שקר<BR>תרמיתם׃
סגים  השבת  <BR>כל־רשעי־ארץ  לכן<BR>אהבתי  עדתיך׃
סמר  מפחדך  בשרי  <BR>וממשפטיך  יראתי׃
עשיתי  משפט  וצדק  <BR>בל־תניחני  לעשקי׃
ערב  עבדך  לטוב  <BR>אל־יעשקני  זדים׃
עיני  כלו  לישועתך  <BR>ולאמרת  צדקך׃
עשה  עם־עבדך  כחסדך  <BR>וחקיך  למדני׃
עבדך־אני  הבינני  <BR>ואדעה  עדתיך׃
עת  לעשות  ליהוה  <BR>הפרו  תורתך׃
על־כן  אהבתי  <BR>מצותיך  מזהב  ומפז׃
על־כן  כל־פקודי  כל  <BR>ישרתי  כל־ארח  שקר<BR>שנאתי׃
פלאות  עדותיך  <BR>על־כן  נצרתם  נפשי׃
פתח  דבריך  יאיר  <BR>מבין  פתיים׃
פי־פערתי  ואשאפה  <BR>כי  למצותיך  יאבתי׃
פנה־אלי  וחנני  <BR>כמשפט  לאהבי  שמך׃
פעמי  הכן  באמרתך  <BR>ואל־תשלט־בי<BR>כל־און׃
פדני  מעשק  אדם  <BR>ואשמרה  פקודיך׃
פניך  האר  בעבדך  <BR>ולמדני  את־חקיך׃
פלגי־מים  ירדו  <BR>עיני  על  לא־שמרו<BR>תורתך׃
צדיק  אתה  יהוה  <BR>וישר  משפטיך׃
צוית  צדק  עדתיך  <BR>ואמונה  מאד׃
צמתתני  קנאתי  <BR>כי־שכחו  דבריך<BR>צרי׃
צרופה  אמרתך  מאד  <BR>ועבדך  אהבה׃
צעיר  אנכי  ונבזה  <BR>פקדיך  לא  שכחתי׃
צדקתך  צדק  לעולם  <BR>ותורתך  אמת׃
צר־ומצוק  מצאוני  <BR>מצותיך  שעשעי׃
צדק  עדותיך  לעולם  <BR>הבינני  ואחיה׃
קראתי  בכל־לב  ענני  <BR>יהוה  חקיך  אצרה׃
קראתיך  הושיעני  <BR>ואשמרה  עדתיך׃
קדמתי  בנשף  ואשועה  <BR>לדבריך  יחלתי׃
קדמו  עיני  אשמרות  <BR>לשיח  באמרתך׃
קולי  שמעה  כחסדך  <BR>יהוה  כמשפטך  חיני׃
קרבו  רדפי  זמה  <BR>מתורתך  רחקו׃
קרוב  אתה  יהוה  <BR>וכל־מצותיך  אמת׃
קדם  ידעתי  מעדתיך  <BR>כי  לעולם  יסדתם׃
ראה־עניי  וחלצני  <BR>כי־תורתך  לא<BR>שכחתי׃
ריבה  ריבי  וגאלני  <BR>לאמרתך  חיני׃
רחוק  מרשעים  ישועה  <BR>כי־חקיך  לא  דרשו׃
רחמיך  רבים  יהוה  <BR>כמשפטיך  חיני׃
רבים  רדפי  וצרי  <BR>מעדותיך  לא  נטיתי׃
ראיתי  בגדים  <BR>ואתקוטטה  אשר<BR>אמרתך  לא  שמרו׃
ראה  כי־פקודיך  <BR>אהבתי  יהוה  כחסדך<BR>חיני׃
ראש־דברך  אמת  <BR>ולעולם  כל־משפט<BR>צדקך׃
שרים  רדפוני  חנם  <BR>ומדבריך  פחד  לבי׃
שש  אנכי  על־אמרתך  <BR>כמוצא  שלל  רב׃
שקר  שנאתי  ואתעבה  <BR>תורתך  אהבתי׃
שבע  ביום  הללתיך  <BR>על  משפטי  צדקך׃
שלום  רב  לאהבי  <BR>תורתך  ואין־למו<BR>מכשול׃
שברתי  לישועתך  <BR>יהוה  ומצותיך<BR>עשיתי׃
שמרה  נפשי  עדתיך  <BR>ואהבם  מאד׃
שמרתי  פקודיך  <BR>ועדתיך  כי  כל־דרכי<BR>נגדך׃
תקרב  רנתי  לפניך  <BR>יהוה  כדברך<BR>הבינני׃
תבוא  תחנתי  לפניך  <BR>כאמרתך  הצילני׃
תבענה  שפתי  תהלה  <BR>כי  תלמדני  חקיך׃
תען  לשוני  אמרתך  <BR>כי  כל־מצותיך  צדק׃
תהי־ידך  לעזרני  כי  <BR>פקודיך  בחרתי׃
תאבתי  לישועתך  <BR>יהוה  ותורתך<BR>שעשעי׃
תחי־נפשי  ותהללך  <BR>ומשפטך  יעזרני׃
תעיתי  כשה  אבד  בקש  <BR>עבדך  כי  מצותיך  לא<BR>שכחתי׃
