לדוד  בשנותו  <BR>את־טעמו  לפני<BR>אבימלך  ויגרשהו<BR>וילך׃
אברכה  את־יהוה  <BR>בכל־עת  תמיד  תהלתו<BR>בפי׃
ביהוה  תתהלל  נפשי  <BR>ישמעו  ענוים<BR>וישמחו׃
גדלו  ליהוה  אתי  <BR>ונרוממה  שמו  יחדו׃
דרשתי  את־יהוה  <BR>וענני<BR>ומכל־מגורותי<BR>הצילני׃
הביטו  אליו  ונהרו  <BR>ופניהם  אל־יחפרו׃
זה  עני  קרא  ויהוה  <BR>שמע  ומכל־צרותיו<BR>הושיעו׃
חנה  מלאך־יהוה  <BR>סביב  ליראיו<BR>ויחלצם׃
טעמו  וראו  כי־טוב  <BR>יהוה  אשרי  הגבר<BR>יחסה־בו׃
יראו  את־יהוה  <BR>קדשיו  כי־אין<BR>מחסור  ליראיו׃
כפירים  רשו  ורעבו  <BR>ודרשי  יהוה<BR>לא־יחסרו  כל־טוב׃
לכו־בנים  שמעו־לי  <BR>יראת  יהוה  אלמדכם׃
מי־האיש  החפץ  חיים  <BR>אהב  ימים  לראות<BR>טוב׃
נצר  לשונך  מרע  <BR>ושפתיך  מדבר  מרמה׃
סור  מרע  ועשה־טוב  <BR>בקש  שלום  ורדפהו׃
עיני  יהוה  <BR>אל־צדיקים  ואזניו<BR>אל־שועתם׃
פני  יהוה  בעשי  רע  <BR>להכרית  מארץ  זכרם׃
צעקו  ויהוה  שמע  <BR>ומכל־צרותם  הצילם׃
קרוב  יהוה  <BR>לנשברי־לב<BR>ואת־דכאי־רוח<BR>יושיע׃
רבות  רעות  צדיק  <BR>ומכלם  יצילנו<BR>יהוה׃
שמר  כל־עצמותיו  <BR>אחת  מהנה  לא<BR>נשברה׃
תמותת  רשע  רעה  <BR>ושנאי  צדיק  יאשמו׃
פודה  יהוה  נפש  <BR>עבדיו  ולא  יאשמו<BR>כל־החסים  בו׃
