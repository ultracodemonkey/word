הללו  יה  הללו  <BR>את־שם  יהוה  הללו<BR>עבדי  יהוה׃
שעמדים  בבית  יהוה  <BR>בחצרות  בית<BR>אלהינו׃
הללו־יה  כי־טוב  <BR>יהוה  זמרו  לשמו  כי<BR>נעים׃
כי־יעקב  בחר  לו  יה  <BR>ישראל  לסגלתו׃
כי  אני  ידעתי  <BR>כי־גדול  יהוה<BR>ואדנינו<BR>מכל־אלהים׃
כל  אשר־חפץ  יהוה  <BR>עשה  בשמים  ובארץ<BR>בימים  וכל־תהומות׃
מעלה  נשאים  מקצה  <BR>הארץ  ברקים  למטר<BR>עשה  מוצא־רוח<BR>מאוצרותיו׃
שהכה  בכורי  מצרים  <BR>מאדם  עד־בהמה׃
שלח  אתות  ומפתים  <BR>בתוככי  מצרים<BR>בפרעה  ובכל־עבדיו׃
שהכה  גוים  רבים  <BR>והרג  מלכים<BR>עצומים׃
לסיחון  מלך  האמרי  <BR>ולעוג  מלך  הבשן<BR>ולכל  ממלכות  כנען׃
ונתן  ארצם  נחלה  <BR>נחלה  לישראל  עמו׃
יהוה  שמך  לעולם  <BR>יהוה  זכרך<BR>לדר־ודר׃
כי־ידין  יהוה  עמו  <BR>ועל־עבדיו  יתנחם׃
עצבי  הגוים  כסף  <BR>וזהב  מעשה  ידי<BR>אדם׃
פה־להם  ולא  ידברו  <BR>עינים  להם  ולא<BR>יראו׃
אזנים  להם  ולא  <BR>יאזינו  אף<BR>אין־יש־רוח  בפיהם׃
כמוהם  יהיו  עשיהם  <BR>כל  אשר־בטח  בהם׃
בית  ישראל  ברכו  <BR>את־יהוה  בית  אהרן<BR>ברכו  את־יהוה׃
בית  הלוי  ברכו  <BR>את־יהוה  יראי  יהוה<BR>ברכו  את־יהוה׃
ברוך  יהוה  מציון  <BR>שכן  ירושלם<BR>הללו־יה׃
