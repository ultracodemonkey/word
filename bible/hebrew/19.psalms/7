שגיון  לדוד  אשר־שר  <BR>ליהוה  על־דברי־כוש<BR>בן־ימיני׃
יהוה  אלהי  בך  <BR>חסיתי  הושיעני<BR>מכל־רדפי  והצילני׃
פן־יטרף  כאריה  <BR>נפשי  פרק  ואין<BR>מציל׃
יהוה  אלהי  <BR>אם־עשיתי  זאת<BR>אם־יש־עול  בכפי׃
אם־גמלתי  שולמי  רע  <BR>ואחלצה  צוררי<BR>ריקם׃
ירדף  אויב  נפשי  <BR>וישג  וירמס  לארץ<BR>חיי  וכבודי  לעפר<BR>ישכן  סלה׃
קומה  יהוה  באפך  <BR>הנשא  בעברות  צוררי<BR>ועורה  אלי  משפט<BR>צוית׃
ועדת  לאמים  תסובבך  <BR>ועליה  למרום  שובה׃
יהוה  ידין  עמים  <BR>שפטני  יהוה  כצדקי<BR>וכתמי  עלי׃
יגמר־נא  רע  רשעים  <BR>ותכונן  צדיק  ובחן<BR>לבות  וכליות  אלהים<BR>צדיק׃
מגני  על־אלהים  <BR>מושיע  ישרי־לב׃
אלהים  שופט  צדיק  <BR>ואל  זעם  בכל־יום׃
אם־לא  ישוב  חרבו  <BR>ילטוש  קשתו  דרך<BR>ויכוננה׃
ולו  הכין  כלי־מות  <BR>חציו  לדלקים  יפעל׃
הנה  יחבל־און  והרה  <BR>עמל  וילד  שקר׃
בור  כרה  ויחפרהו  <BR>ויפל  בשחת  יפעל׃
ישוב  עמלו  בראשו  <BR>ועל  קדקדו  חמסו<BR>ירד׃
אודה  יהוה  כצדקו  <BR>ואזמרה  שם־יהוה<BR>עליון׃
