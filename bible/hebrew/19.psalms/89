משכיל  לאיתן  <BR>האזרחי׃
חסדי  יהוה  עולם  <BR>אשירה  לדר  ודר<BR>אודיע  אמונתך  בפי׃
כי־אמרתי  עולם  חסד  <BR>יבנה  שמים  תכן<BR>אמונתך  בהם׃
כרתי  ברית  לבחירי  <BR>נשבעתי  לדוד  עבדי׃
עד־עולם  אכין  זרעך  <BR>ובניתי  לדר־ודור<BR>כסאך  סלה׃
ויודו  שמים  פלאך  <BR>יהוה  אף־אמונתך<BR>בקהל  קדשים׃
כי  מי  בשחק  יערך  <BR>ליהוה  ידמה  ליהוה<BR>בבני  אלים׃
אל  נערץ  <BR>בסוד־קדשים  רבה<BR>ונורא<BR>על־כל־סביביו׃
יהוה  אלהי  צבאות  <BR>מי־כמוך  חסין  יה<BR>ואמונתך  סביבותיך׃
אתה  מושל  בגאות  <BR>הים  בשוא  גליו  אתה<BR>תשבחם׃
אתה  דכאת  כחלל  רהב  <BR>בזרוע  עזך  פזרת<BR>אויביך׃
לך  שמים  אף־לך  ארץ  <BR>תבל  ומלאה  אתה<BR>יסדתם׃
צפון  וימין  אתה  <BR>בראתם  תבור  וחרמון<BR>בשמך  ירננו׃
לך  זרוע  עם־גבורה  <BR>תעז  ידך  תרום<BR>ימינך׃
צדק  ומשפט  מכון  <BR>כסאך  חסד  ואמת<BR>יקדמו  פניך׃
אשרי  העם  יודעי  <BR>תרועה  יהוה<BR>באור־פניך  יהלכון׃
בשמך  יגילון  <BR>כל־היום  ובצדקתך<BR>ירומו׃
כי־תפארת  עזמו  אתה  <BR>וברצנך  תרים<BR>קרננו׃
כי  ליהוה  מגננו  <BR>ולקדוש  ישראל<BR>מלכנו׃
אז  דברת־בחזון  <BR>לחסידיך  ותאמר<BR>שויתי  עזר  על־גבור<BR>הרימותי  בחור  מעם׃
מצאתי  דוד  עבדי  <BR>בשמן  קדשי  משחתיו׃
אשר  ידי  תכון  עמו  <BR>אף־זרועי  תאמצנו׃
לא־ישא  אויב  בו  <BR>ובן־עולה  לא<BR>יעננו׃
וכתותי  מפניו  צריו  <BR>ומשנאיו  אגוף׃
ואמונתי  וחסדי  עמו  <BR>ובשמי  תרום  קרנו׃
ושמתי  בים  ידו  <BR>ובנהרות  ימינו׃
הוא  יקראני  אבי  <BR>אתה  אלי  וצור<BR>ישועתי׃
אף־אני  בכור  אתנהו  <BR>עליון  למלכי־ארץ׃
לעולם  אשמור־לו  <BR>חסדי  ובריתי  נאמנת<BR>לו׃
ושמתי  לעד  זרעו  <BR>וכסאו  כימי  שמים׃
אם־יעזבו  בניו  <BR>תורתי  ובמשפטי  לא<BR>ילכון׃
אם־חקתי  יחללו  <BR>ומצותי  לא  ישמרו׃
ופקדתי  בשבט  פשעם  <BR>ובנגעים  עונם׃
וחסדי  לא־אפיר  <BR>מעמו  ולא־אשקר<BR>באמונתי׃
לא־אחלל  בריתי  <BR>ומוצא  שפתי  לא<BR>אשנה׃
אחת  נשבעתי  בקדשי  <BR>אם־לדוד  אכזב׃
זרעו  לעולם  יהיה  <BR>וכסאו  כשמש  נגדי׃
כירח  יכון  עולם  <BR>ועד  בשחק  נאמן<BR>סלה׃
ואתה  זנחת  ותמאס  <BR>התעברת  עם־משיחך׃
נארתה  ברית  עבדך  <BR>חללת  לארץ  נזרו׃
פרצת  כל־גדרתיו  <BR>שמת  מבצריו  מחתה׃
שסהו  כל־עברי  דרך  <BR>היה  חרפה  לשכניו׃
הרימות  ימין  צריו  <BR>השמחת  כל־אויביו׃
אף־תשיב  צור  חרבו  <BR>ולא  הקימתו<BR>במלחמה׃
השבת  מטהרו  וכסאו  <BR>לארץ  מגרתה׃
הקצרת  ימי  עלומיו  <BR>העטית  עליו  בושה<BR>סלה׃
עד־מה  יהוה  תסתר  <BR>לנצח  תבער  כמו־אש<BR>חמתך׃
זכר־אני  מה־חלד  <BR>על־מה־שוא  בראת<BR>כל־בני־אדם׃
מי  גבר  יחיה  ולא  <BR>יראה־מות  ימלט<BR>נפשו  מיד־שאול<BR>סלה׃
איה  חסדיך  הראשנים  <BR>אדני  נשבעת  לדוד<BR>באמונתך׃
זכר  אדני  חרפת  <BR>עבדיך  שאתי  בחיקי<BR>כל־רבים  עמים׃
אשר  חרפו  אויביך  <BR>יהוה  אשר  חרפו<BR>עקבות  משיחך׃
ברוך  יהוה  לעולם  <BR>אמן  ואמן׃
