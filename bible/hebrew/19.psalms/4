למנצח  בנגינות  <BR>מזמור  לדוד׃
בקראי  ענני  אלהי  <BR>צדקי  בצר  הרחבת  לי<BR>חנני  ושמע  תפלתי׃
בני  איש  עד־מה  <BR>כבודי  לכלמה<BR>תאהבון  ריק  תבקשו<BR>כזב  סלה׃
ודעו  כי־הפלה  יהוה  <BR>חסיד  לו  יהוה  ישמע<BR>בקראי  אליו׃
רגזו  ואל־תחטאו  <BR>אמרו  בלבבכם<BR>על־משכבכם  ודמו<BR>סלה׃
זבחו  זבחי־צדק  <BR>ובטחו  אל־יהוה׃
רבים  אמרים  <BR>מי־יראנו  טוב<BR>נסה־עלינו  אור<BR>פניך  יהוה׃
נתתה  שמחה  בלבי  <BR>מעת  דגנם  ותירושם<BR>רבו׃
בשלום  יחדו  אשכבה  <BR>ואישן  כי־אתה  יהוה<BR>לבדד  לבטח<BR>תושיבני׃
