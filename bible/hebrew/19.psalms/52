למנצח  משכיל  לדוד׃  <BR>בבוא  דואג  האדמי<BR>ויגד  לשאול  ויאמר<BR>לו  בא  דוד  אל־בית<BR>אחימלך׃
מה־תתהלל  ברעה  <BR>הגבור  חסד  אל<BR>כל־היום׃
הוות  תחשב  לשונך  <BR>כתער  מלטש  עשה<BR>רמיה׃
אהבת  רע  מטוב  שקר  <BR>מדבר  צדק  סלה׃
אהבת  כל־דברי־בלע  <BR>לשון  מרמה׃
גם־אל  יתצך  לנצח  <BR>יחתך  ויסחך  מאהל<BR>ושרשך  מארץ  חיים<BR>סלה׃
ויראו  צדיקים  <BR>וייראו  ועליו<BR>ישחקו׃
הנה  הגבר  לא  ישים  <BR>אלהים  מעוזו  ויבטח<BR>ברב  עשרו  יעז<BR>בהותו׃
ואני  כזית  רענן  <BR>בבית  אלהים  בטחתי<BR>בחסד־אלהים  עולם<BR>ועד׃
אודך  לעולם  כי  <BR>עשית  ואקוה  שמך<BR>כי־טוב  נגד<BR>חסידיך׃
