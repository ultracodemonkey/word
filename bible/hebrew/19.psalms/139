למנצח  לדוד  מזמור  <BR>יהוה  חקרתני  ותדע׃
אתה  ידעת  שבתי  <BR>וקומי  בנתה  לרעי<BR>מרחוק׃
ארחי  ורבעי  זרית  <BR>וכל־דרכי  הסכנתה׃
כי  אין  מלה  בלשוני  <BR>הן  יהוה  ידעת  כלה׃
אחור  וקדם  צרתני  <BR>ותשת  עלי  כפכה׃
פלאיה  דעת  ממני  <BR>נשגבה  לא־אוכל  לה׃
אנה  אלך  מרוחך  <BR>ואנה  מפניך  אברח׃
אם־אסק  שמים  שם  <BR>אתה  ואציעה  שאול<BR>הנך׃
אשא  כנפי־שחר  <BR>אשכנה  באחרית  ים׃
גם־שם  ידך  תנחני  <BR>ותאחזני  ימינך׃
ואמר  אך־חשך  <BR>ישופני  ולילה  אור<BR>בעדני׃
גם־חשך  לא־יחשיך  <BR>ממך  ולילה  כיום<BR>יאיר  כחשיכה<BR>כאורה׃
כי־אתה  קנית  כליתי  <BR>תסכני  בבטן  אמי׃
אודך  על  כי  נוראות  <BR>נפליתי  נפלאים<BR>מעשיך  ונפשי  ידעת<BR>מאד׃
לא־נכחד  עצמי  ממך  <BR>אשר־עשיתי  בסתר<BR>רקמתי  בתחתיות<BR>ארץ׃
גלמי  ראו  עיניך  <BR>ועל־ספרך  כלם<BR>יכתבו  ימים  יצרו<BR>ולא  אחד  בהם׃
ולי  מה־יקרו  רעיך  <BR>אל  מה  עצמו<BR>ראשיהם׃
אספרם  מחול  ירבון  <BR>הקיצתי  ועודי  עמך׃
אם־תקטל  אלוה  רשע  <BR>ואנשי  דמים  סורו<BR>מני׃
אשר  יאמרך  למזמה  <BR>נשא  לשוא  עריך׃
הלוא־משנאיך  יהוה  <BR>אשנא  ובתקוממיך<BR>אתקוטט׃
תכלית  שנאה  שנאתים  <BR>לאויבים  היו  לי׃
חקרני  אל  ודע  לבבי  <BR>בחנני  ודע  שרעפי׃
וראה  אם־דרך־עצב  <BR>בי  ונחני  בדרך<BR>עולם׃
