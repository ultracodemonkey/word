למנצח  לעבד  יהוה  <BR>לדוד  אשר  דבר<BR>ליהוה  את־דברי<BR>השירה  הזאת  ביום<BR>הציל־יהוה  אותו<BR>מכף  כל־איביו  ומיד<BR>שאול׃
ויאמר  ארחמך  יהוה  <BR>חזקי׃
יהוה  סלעי  ומצודתי  <BR>ומפלטי  אלי  צורי<BR>אחסה־בו  מגני<BR>וקרן־ישעי  משגבי׃
מהלל  אקרא  יהוה  <BR>ומן־איבי  אושע׃
אפפוני  חבלי־מות  <BR>ונחלי  בליעל<BR>יבעתוני׃
חבלי  שאול  סבבוני  <BR>קדמוני  מוקשי  מות׃
בצר־לי  אקרא  יהוה  <BR>ואל־אלהי  אשוע<BR>ישמע  מהיכלו  קולי<BR>ושועתי  לפניו  תבוא<BR>באזניו׃
ותגעש  ותרעש  הארץ  <BR>ומוסדי  הרים  ירגזו<BR>ויתגעשו  כי־חרה<BR>לו׃
עלה  עשן  באפו  <BR>ואש־מפיו  תאכל<BR>גחלים  בערו  ממנו׃
ויט  שמים  וירד  <BR>וערפל  תחת  רגליו׃
וירכב  על־כרוב  <BR>ויעף  וידא<BR>על־כנפי־רוח׃
ישת  חשך  סתרו  <BR>סביבותיו  סכתו<BR>חשכת־מים  עבי<BR>שחקים׃
מנגה  נגדו  עביו  <BR>עברו  ברד<BR>וגחלי־אש׃
וירעם  בשמים  יהוה  <BR>ועליון  יתן  קלו<BR>ברד  וגחלי־אש׃
וישלח  חציו  ויפיצם  <BR>וברקים  רב  ויהמם׃
ויראו  אפיקי  מים  <BR>ויגלו  מוסדות  תבל<BR>מגערתך  יהוה  מנשמת<BR>רוח  אפך׃
ישלח  ממרום  יקחני  <BR>ימשני  ממים  רבים׃
יצילני  מאיבי  עז  <BR>ומשנאי  כי־אמצו<BR>ממני׃
יקדמוני  ביום־אידי  <BR>ויהי־יהוה  למשען<BR>לי׃
ויוציאני  למרחב  <BR>יחלצני  כי  חפץ  בי׃
יגמלני  יהוה  כצדקי  <BR>כבר  ידי  ישיב  לי׃
כי־שמרתי  דרכי  <BR>יהוה  ולא־רשעתי<BR>מאלהי׃
כי  כל־משפטיו  <BR>לנגדי  וחקתיו<BR>לא־אסיר  מני׃
ואהי  תמים  עמו  <BR>ואשתמר  מעוני׃
וישב־יהוה  לי  <BR>כצדקי  כבר  ידי<BR>לנגד  עיניו׃
עם־חסיד  תתחסד  <BR>עם־גבר  תמים  תתמם׃
עם־נבר  תתברר  <BR>ועם־עקש  תתפתל׃
כי־אתה  עם־עני  <BR>תושיע  ועינים  רמות<BR>תשפיל׃
כי־אתה  תאיר  נרי  <BR>יהוה  אלהי  יגיה<BR>חשכי׃
כי־בך  ארץ  גדוד  <BR>ובאלהי  אדלג־שור׃
האל  תמים  דרכו  <BR>אמרת־יהוה  צרופה<BR>מגן  הוא  לכל  החסים<BR>בו׃
כי  מי  אלוה  מבלעדי  <BR>יהוה  ומי  צור<BR>זולתי  אלהינו׃
האל  המאזרני  חיל  <BR>ויתן  תמים  דרכי׃
משוה  רגלי  כאילות  <BR>ועל  במתי  יעמידני׃
מלמד  ידי  למלחמה  <BR>ונחתה  קשת־נחושה<BR>זרועתי׃
ותתן־לי  מגן  ישעך  <BR>וימינך  תסעדני<BR>וענותך  תרבני׃
תרחיב  צעדי  תחתי  <BR>ולא  מעדו  קרסלי׃
ארדוף  אויבי  <BR>ואשיגם  ולא־אשוב<BR>עד־כלותם׃
אמחצם  ולא־יכלו  <BR>קום  יפלו  תחת<BR>רגלי׃
ותאזרני  חיל  <BR>למלחמה  תכריע  קמי<BR>תחתי׃
ואיבי  נתתה  לי  ערף  <BR>ומשנאי  אצמיתם׃
ישועו  ואין־מושיע  <BR>על־יהוה  ולא  ענם׃
ואשחקם  כעפר  <BR>על־פני־רוח  כטיט<BR>חוצות  אריקם׃
תפלטני  מריבי  עם  <BR>תשימני  לראש  גוים<BR>עם  לא־ידעתי<BR>יעבדוני׃
לשמע  אזן  ישמעו  לי  <BR>בני־נכר  יכחשו־לי׃
בני־נכר  יבלו  <BR>ויחרגו<BR>ממסגרותיהם׃
חי־יהוה  וברוך  <BR>צורי  וירום  אלוהי<BR>ישעי׃
האל  הנותן  נקמות  <BR>לי  וידבר  עמים<BR>תחתי׃
מפלטי  מאיבי  אף  <BR>מן־קמי  תרוממני<BR>מאיש  חמס  תצילני׃
על־כן  אודך  בגוים  <BR>יהוה  ולשמך  אזמרה׃
מגדל  ישועות  מלכו  <BR>ועשה  חסד  למשיחו<BR>לדוד  ולזרעו<BR>עד־עולם׃
