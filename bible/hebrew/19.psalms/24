לדוד  מזמור  ליהוה  <BR>הארץ  ומלואה  תבל<BR>וישבי  בה׃
כי־הוא  על־ימים  <BR>יסדה  ועל־נהרות<BR>יכוננה׃
מי־יעלה  בהר־יהוה  <BR>ומי־יקום  במקום<BR>קדשו׃
נקי  כפים  ובר־לבב  <BR>אשר  לא־נשא  לשוא<BR>נפשי  ולא  נשבע<BR>למרמה׃
ישא  ברכה  מאת  יהוה  <BR>וצדקה  מאלהי  ישעו׃
זה  דור  דרשו  מבקשי  <BR>פניך  יעקב  סלה׃
שאו  שערים  ראשיכם  <BR>והנשאו  פתחי  עולם<BR>ויבוא  מלך  הכבוד׃
מי  זה  מלך  הכבוד  <BR>יהוה  עזוז  וגבור<BR>יהוה  גבור  מלחמה׃
שאו  שערים  ראשיכם  <BR>ושאו  פתחי  עולם<BR>ויבא  מלך  הכבוד׃
מי  הוא  זה  מלך  <BR>הכבוד  יהוה  צבאות<BR>הוא  מלך  הכבוד<BR>סלה׃
