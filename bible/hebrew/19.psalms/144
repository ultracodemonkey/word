לדוד  ברוך  יהוה  <BR>צורי  המלמד  ידי<BR>לקרב  אצבעותי<BR>למלחמה׃
חסדי  ומצודתי  <BR>משגבי  ומפלטי  לי<BR>מגני  ובו  חסיתי<BR>הרודד  עמי  תחתי׃
יהוה  מה־אדם  <BR>ותדעהו  בן־אנוש<BR>ותחשבהו׃
אדם  להבל  דמה  ימיו  <BR>כצל  עובר׃
יהוה  הט־שמיך  ותרד  <BR>גע  בהרים  ויעשנו׃
ברוק  ברק  ותפיצם  <BR>שלח  חציך  ותהמם׃
שלח  ידיך  ממרום  <BR>פצני  והצילני  ממים<BR>רבים  מיד  בני  נכר׃
אשר  פיהם  דבר־שוא  <BR>וימינם  ימין  שקר׃
אלהים  שיר  חדש  <BR>אשירה  לך  בנבל<BR>עשור  אזמרה־לך׃
הנותן  תשועה  <BR>למלכים  הפוצה<BR>את־דוד  עבדו  מחרב<BR>רעה׃
פצני  והצילני  מיד  <BR>בני־נכר  אשר  פיהם<BR>דבר־שוא  וימינם<BR>ימין  שקר׃
אשר  בנינו  כנטעים  <BR>מגדלים  בנעוריהם<BR>בנותינו  כזוית<BR>מחטבות  תבנית<BR>היכל׃
מזוינו  מלאים  <BR>מפיקים  מזן  אל־זן<BR>צאוננו  מאליפות<BR>מרבבות  בחוצותינו׃
אלופינו  מסבלים  <BR>אין־פרץ  ואין<BR>יוצאת  ואין  צוחה<BR>ברחבתינו׃
אשרי  העם  שככה  לו  <BR>אשרי  העם  שיהוה<BR>אלהיו׃
