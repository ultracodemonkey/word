הודו  ליהוה  כי־טוב  <BR>כי  לעולם  חסדו׃
הודו  לאלהי  האלהים  <BR>כי  לעולם  חסדו׃
הודו  לאדני  האדנים  <BR>כי  לעולם  חסדו׃
לעשה  נפלאות  גדלות  <BR>לבדו  כי  לעולם<BR>חסדו׃
לעשה  השמים  בתבונה  <BR>כי  לעולם  חסדו׃
לרקע  הארץ  על־המים  <BR>כי  לעולם  חסדו׃
לעשה  אורים  גדלים  <BR>כי  לעולם  חסדו׃
את־השמש  לממשלת  <BR>ביום  כי  לעולם<BR>חסדו׃
את־הירח  וכוכבים  <BR>לממשלות  בלילה  כי<BR>לעולם  חסדו׃
למכה  מצרים  <BR>בבכוריהם  כי  לעולם<BR>חסדו׃
ויוצא  ישראל  מתוכם  <BR>כי  לעולם  חסדו׃
ביד  חזקה  ובזרוע  <BR>נטויה  כי  לעולם<BR>חסדו׃
לגזר  ים־סוף  <BR>לגזרים  כי  לעולם<BR>חסדו׃
והעביר  ישראל  <BR>בתוכו  כי  לעולם<BR>חסדו׃
ונער  פרעה  וחילו  <BR>בים־סוף  כי  לעולם<BR>חסדו׃
למוליך  עמו  במדבר  <BR>כי  לעולם  חסדו׃
למכה  מלכים  גדלים  <BR>כי  לעולם  חסדו׃
ויהרג  מלכים  <BR>אדירים  כי  לעולם<BR>חסדו׃
לסיחון  מלך  האמרי  <BR>כי  לעולם  חסדו׃
ולעוג  מלך  הבשן  כי  <BR>לעולם  חסדו׃
ונתן  ארצם  לנחלה  <BR>כי  לעולם  חסדו׃
נחלה  לישראל  עבדו  <BR>כי  לעולם  חסדו׃
שבשפלנו  זכר  לנו  <BR>כי  לעולם  חסדו׃
ויפרקנו  מצרינו  כי  <BR>לעולם  חסדו׃
נתן  לחם  לכל־בשר  <BR>כי  לעולם  חסדו׃
הודו  לאל  השמים  כי  <BR>לעולם  חסדו׃
