לכו  נרננה  ליהוה  <BR>נריעה  לצור  ישענו׃
נקדמה  פניו  בתודה  <BR>בזמרות  נריע  לו׃
כי  אל  גדול  יהוה  <BR>ומלך  גדול<BR>על־כל־אלהים׃
אשר  בידו  <BR>מחקרי־ארץ  ותועפות<BR>הרים  לו׃
אשר־לו  הים  והוא  <BR>עשהו  ויבשת  ידיו<BR>יצרו׃
באו  נשתחוה  ונכרעה  <BR>נברכה  לפני־יהוה<BR>עשנו׃
כי  הוא  אלהינו  <BR>ואנחנו  עם  מרעיתו<BR>וצאן  ידו  היום<BR>אם־בקלו  תשמעו׃
אל־תקשו  לבבכם  <BR>כמריבה  כיום  מסה<BR>במדבר׃
אשר  נסוני  אבותיכם  <BR>בחנוני  גם־ראו<BR>פעלי׃
ארבעים  שנה  אקוט  <BR>בדור  ואמר  עם  תעי<BR>לבב  הם  והם<BR>לא־ידעו  דרכי׃
אשר־נשבעתי  באפי  <BR>אם־יבאון<BR>אל־מנוחתי׃
