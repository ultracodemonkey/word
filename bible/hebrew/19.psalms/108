שיר  מזמור  לדוד׃  
נכון  לבי  אלהים  <BR>אשירה  ואזמרה<BR>אף־כבודי׃
עורה  הנבל  וכנור  <BR>אעירה  שחר׃
אודך  בעמים  יהוה  <BR>ואזמרך  בל־אמים׃
כי־גדול  מעל־שמים  <BR>חסדך  ועד־שחקים<BR>אמתך׃
רומה  על־שמים  <BR>אלהים  ועל  כל־הארץ<BR>כבודך׃
למען  יחלצון  <BR>ידידיך  הושיעה<BR>ימינך  וענני׃
אלהים  דבר  בקדשו  <BR>אעלזה  אחלקה  שכם<BR>ועמק  סכות  אמדד׃
לי  גלעד  לי  מנשה  <BR>ואפרים  מעוז  ראשי<BR>יהודה  מחקקי׃
מואב  סיר  רחצי  <BR>על־אדום  אשליך<BR>נעלי  עלי־פלשת<BR>אתרועע׃
מי  יבלני  עיר  מבצר  <BR>מי  נחני  עד־אדום׃
הלא־אלהים  זנחתנו  <BR>ולא־תצא  אלהים<BR>בצבאתינו׃
הבה־לנו  עזרת  מצר  <BR>ושוא  תשועת  אדם׃
באלהים  נעשה־חיל  <BR>והוא  יבוס  צרינו׃
