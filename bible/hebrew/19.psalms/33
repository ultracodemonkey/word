רננו  צדיקים  ביהוה  <BR>לישרים  נאוה  תהלה׃
הודו  ליהוה  בכנור  <BR>בנבל  עשור<BR>זמרו־לו׃
שירו־לו  שיר  חדש  <BR>היטיבו  נגן<BR>בתרועה׃
כי־ישר  דבר־יהוה  <BR>וכל־מעשהו  באמונה׃
אהב  צדקה  ומשפט  <BR>חסד  יהוה  מלאה<BR>הארץ׃
בדבר  יהוה  שמים  <BR>נעשו  וברוח  פיו<BR>כל־צבאם׃
כנס  כנד  מי  הים  <BR>נתן  באצרות<BR>תהומות׃
ייראו  מיהוה  <BR>כל־הארץ  ממנו<BR>יגורו  כל־ישבי<BR>תבל׃
כי  הוא  אמר  ויהי  <BR>הוא־צוה  ויעמד׃
יהוה  הפיר  <BR>עצת־גוים  הניא<BR>מחשבות  עמים׃
עצת  יהוה  לעולם  <BR>תעמד  מחשבות  לבו<BR>לדר  ודר׃
אשרי  הגוי  <BR>אשר־יהוה  אלהיו<BR>העם  בחר  לנחלה  לו׃
משמים  הביט  יהוה  <BR>ראה  את־כל־בני<BR>האדם׃
ממכון־שבתו  השגיח  <BR>אל  כל־ישבי  הארץ׃
היצר  יחד  לבם  <BR>המבין<BR>אל־כל־מעשיהם׃
אין־המלך  נושע  <BR>ברב־חיל  גבור<BR>לא־ינצל  ברב־כח׃
שקר  הסוס  לתשועה  <BR>וברב  חילו  לא<BR>ימלט׃
הנה  עין  יהוה  <BR>אל־יראיו  למיחלים<BR>לחסדו׃
להציל  ממות  נפשם  <BR>ולחיותם  ברעב׃
נפשנו  חכתה  ליהוה  <BR>עזרנו  ומגננו  הוא׃
כי־בו  ישמח  לבנו  <BR>כי  בשם  קדשו<BR>בטחנו׃
יהי־חסדך  יהוה  <BR>עלינו  כאשר  יחלנו<BR>לך׃
