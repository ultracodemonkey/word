למנצח  לבני־קרח  <BR>מזמור׃
רצית  יהוה  ארצך  <BR>שבת  שבות  יעקב׃
נשאת  עון  עמך  כסית  <BR>כל־חטאתם  סלה׃
אספת  כל־עברתך  <BR>השיבות  מחרון  אפך׃
שובנו  אלהי  ישענו  <BR>והפר  כעסך  עמנו׃
הלעולם  תאנף־בנו  <BR>תמשך  אפך  לדר  ודר׃
הלא־אתה  תשוב  <BR>תחינו  ועמך<BR>ישמחו־בך׃
הראנו  יהוה  חסדך  <BR>וישעך  תתן־לנו׃
אשמעה  מה־ידבר  האל  <BR>יהוה  כי  ידבר  שלום<BR>אל־עמו  ואל־חסידיו<BR>ואל־  ישובו  לכסלה׃
אך  קרוב  ליראיו  <BR>ישעו  לשכן  כבוד<BR>בארצנו׃
חסד־ואמת  נפגשו  <BR>צדק  ושלום  נשקו׃
אמת  מארץ  תצמח  <BR>וצדק  משמים  נשקף׃
גם־יהוה  יתן  הטוב  <BR>וארצנו  תתן  יבולה׃
צדק  לפניו  יהלך  <BR>וישם  לדרך  פעמיו׃
