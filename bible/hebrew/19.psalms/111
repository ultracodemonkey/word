הללו  יה  אודה  יהוה  <BR>בכל־לבב  בסוד<BR>ישרים  ועדה׃
גדלים  מעשי  יהוה  <BR>דרושים<BR>לכל־חפציהם׃
הוד־והדר  פעלו  <BR>וצדקתו  עמדת  לעד׃
זכר  עשה  לנפלאתיו  <BR>חנון  ורחום  יהוה׃
טרף  נתן  ליראיו  <BR>יזכר  לעולם  בריתו׃
כח  מעשיו  הגיד  <BR>לעמו  לתת  להם  נחלת<BR>גוים׃
מעשי  ידיו  אמת  <BR>ומשפט  נאמנים<BR>כל־פקודיו׃
סמוכים  לעד  לעולם  <BR>עשוים  באמת  וישר׃
פדות  שלח  לעמו  <BR>צוה־לעולם  בריתו<BR>קדוש  ונורא  שמו׃
ראשית  חכמה  יראת  <BR>יהוה  שכל  טוב<BR>לכל־עשיהם  תהלתו<BR>עמדת  לעד׃
