לשלמה  אלהים  <BR>משפטיך  למלך  תן<BR>וצדקתך  לבן־מלך׃
ידין  עמך  בצדק  <BR>וענייך  במשפט׃
ישאו  הרים  שלום  <BR>לעם  וגבעות  בצדקה׃
ישפט  עניי־עם  <BR>יושיע  לבני  אביון<BR>וידכא  עושק׃
ייראוך  עם־שמש  <BR>ולפני  ירח  דור<BR>דורים׃
ירד  כמטר  על־גז  <BR>כרביבים  זרזיף<BR>ארץ׃
יפרח־בימיו  צדיק  <BR>ורב  שלום  עד־בלי<BR>ירח׃
וירד  מים  עד־ים  <BR>ומנהר<BR>עד־אפסי־ארץ׃
לפניו  יכרעו  ציים  <BR>ואיביו  עפר  ילחכו׃
מלכי  תרשיש  ואיים  <BR>מנחה  ישיבו  מלכי<BR>שבא  וסבא  אשכר<BR>יקריבו׃
וישתחוו־לו  <BR>כל־מלכים  כל־גוים<BR>יעבדוהו׃
כי־יציל  אביון  <BR>משוע  ועני<BR>ואין־עזר  לו׃
יחס  על־דל  ואביון  <BR>ונפשות  אביונים<BR>יושיע׃
מתוך  ומחמס  יגאל  <BR>נפשם  וייקר  דמם<BR>בעיניו׃
ויחי  ויתן־לו  מזהב  <BR>שבא  ויתפלל  בעדו<BR>תמיד  כל־היום<BR>יברכנהו׃
יהי  פסת־בר  בארץ  <BR>בראש  הרים  ירעש<BR>כלבנון  פריו<BR>ויציצו  מעיר  כעשב<BR>הארץ׃
יהי  שמו  לעולם  <BR>לפני־שמש  ינין  שמו<BR>ויתברכו  בו<BR>כל־גוים  יאשרוהו׃
ברוך  יהוה  אלהים  <BR>אלהי  ישראל  עשה<BR>נפלאות  לבדו׃
וברוך  שם  כבודו  <BR>לעולם  וימלא  כבודו<BR>את־כל  הארץ  אמן<BR>ואמן׃
כלו  תפלות  דוד  <BR>בן־ישי׃
