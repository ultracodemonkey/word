לדוד  משכיל  אשרי  <BR>נשוי־פשע  כסוי<BR>חטאה׃
אשרי  אדם  לא  יחשב  <BR>יהוה  לו  עון  ואין<BR>ברוחו  רמיה׃
כי־החרשתי  בלו  <BR>עצמי  בשאגתי<BR>כל־היום׃
כי  יומם  ולילה  <BR>תכבד  עלי  ידך  נהפך<BR>לשדי  בחרבני  קיץ<BR>סלה׃
חטאתי  אודיעך  <BR>ועוני  לא־כסיתי<BR>אמרתי  אודה  עלי<BR>פשעי  ליהוה  ואתה<BR>נשאת  עון  חטאתי<BR>סלה׃
על־זאת  יתפלל  <BR>כל־חסיד  אליך  לעת<BR>מצא  רק  לשטף  מים<BR>רבים  אליו  לא<BR>יגיעו׃
אתה  סתר  לי  מצר  <BR>תצרני  רני  פלט<BR>תסובבני  סלה׃
אשכילך  ואורך  <BR>בדרך־זו  תלך  איעצה<BR>עליך  עיני׃
אל־תהיו  כסוס  כפרד  <BR>אין  הבין<BR>במתג־ורסן  עדיו<BR>לבלום  בל  קרב<BR>אליך׃
רבים  מכאובים  לרשע  <BR>והבוטח  ביהוה  חסד<BR>יסובבנו׃
שמחו  ביהוה  וגילו  <BR>צדיקים  והרנינו<BR>כל־ישרי־לב׃
