למנצח  על־הגתית  <BR>לאסף׃
הרנינו  לאלהים  <BR>עוזנו  הריעו  לאלהי<BR>יעקב׃
שאו־זמרה  ותנו־תף  <BR>כנור  נעים  עם־נבל׃
תקעו  בחדש  שופר  <BR>בכסה  ליום  חגנו׃
כי  חק  לישראל  הוא  <BR>משפט  לאלהי  יעקב׃
עדות  ביהוסף  שמו  <BR>בצאתו  על־ארץ<BR>מצרים  שפת<BR>לא־ידעתי  אשמע׃
הסירותי  מסבל  שכמו  <BR>כפיו  מדוד  תעברנה׃
בצרה  קראת  ואחלצך  <BR>אענך  בסתר  רעם<BR>אבחנך  על־מי  מריבה<BR>סלה׃
שמע  עמי  ואעידה  בך  <BR>ישראל  אם־תשמע־לי׃
לא־יהיה  בך  אל  זר  <BR>ולא  תשתחוה  לאל<BR>נכר׃
אנכי  יהוה  אלהיך  <BR>המעלך  מארץ  מצרים<BR>הרחב־פיך  ואמלאהו׃
ולא־שמע  עמי  לקולי  <BR>וישראל  לא־אבה  לי׃
ואשלחהו  בשרירות  <BR>לבם  ילכו<BR>במועצותיהם׃
לו  עמי  שמע  לי  <BR>ישראל  בדרכי<BR>יהלכו׃
כמעט  אויביהם  <BR>אכניע  ועל  צריהם<BR>אשיב  ידי׃
משנאי  יהוה  <BR>יכחשו־לו  ויהי  עתם<BR>לעולם׃
ויאכילהו  מחלב  חטה  <BR>ומצור  דבש  אשביעך׃
