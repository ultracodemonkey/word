למנצח  על־השמינית  <BR>מזמור  לדוד׃
הושיעה  יהוה  <BR>כי־גמר  חסיד<BR>כי־פסו  אמונים<BR>מבני  אדם׃
שוא  ידברו  איש  <BR>את־רעהו  שפת  חלקות<BR>בלב  ולב  ידברו׃
יכרת  יהוה  כל־שפתי  <BR>חלקות  לשון  מדברת<BR>גדלות׃
אשר  אמרו  ללשננו  <BR>נגביר  שפתינו  אתנו<BR>מי  אדון  לנו׃
משד  עניים  מאנקת  <BR>אביונים  עתה  אקום<BR>יאמר  יהוה  אשית<BR>בישע  יפיח  לו׃
אמרות  יהוה  אמרות  <BR>טהרות  כסף  צרוף<BR>בעליל  לארץ  מזקק<BR>שבעתים׃
אתה־יהוה  תשמרם  <BR>תצרנו  מן־הדור  זו<BR>לעולם׃
סביב  רשעים  <BR>יתהלכון  כרם  זלות<BR>לבני  אדם׃
