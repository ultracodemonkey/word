תפלה  למשה  <BR>איש־האלהים  אדני<BR>מעון  אתה  היית  לנו<BR>בדר  ודר׃
בטרם  הרים  ילדו  <BR>ותחולל  ארץ  ותבל<BR>ומעולם  עד־עולם<BR>אתה  אל׃
תשב  אנוש  עד־דכא  <BR>ותאמר  שובו<BR>בני־אדם׃
כי  אלף  שנים  <BR>בעיניך  כיום  אתמול<BR>כי  יעבר  ואשמורה<BR>בלילה׃
זרמתם  שנה  יהיו  <BR>בבקר  כחציר  יחלף׃
בבקר  יציץ  וחלף  <BR>לערב  ימולל  ויבש׃
כי־כלינו  באפך  <BR>ובחמתך  נבהלנו׃
שת  עונתינו  לנגדך  <BR>עלמנו  למאור  פניך׃
כי  כל־ימינו  פנו  <BR>בעברתך  כלינו<BR>שנינו  כמו־הגה׃
ימי־שנותינו  בהם  <BR>שבעים  שנה  ואם<BR>בגבורת  שמונים  שנה<BR>ורהבם  עמל  ואון<BR>כי־גז  חיש  ונעפה׃
מי־יודע  עז  אפך  <BR>וכיראתך  עברתך׃
למנות  ימינו  כן  <BR>הודע  ונבא  לבב<BR>חכמה׃
שובה  יהוה  עד־מתי  <BR>והנחם  על־עבדיך׃
שבענו  בבקר  חסדך  <BR>ונרננה  ונשמחה<BR>בכל־ימינו׃
שמחנו  כימות  <BR>עניתנו  שנות  ראינו<BR>רעה׃
יראה  אל־עבדיך  <BR>פעלך  והדרך<BR>על־בניהם׃
ויהי  נעם  אדני  <BR>אלהינו  עלינו<BR>ומעשה  ידינו  כוננה<BR>עלינו  ומעשה  ידינו<BR>כוננהו׃
