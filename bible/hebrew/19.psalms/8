למנצח  על־הגתית  <BR>מזמור  לדוד׃
יהוה  אדנינו  <BR>מה־אדיר  שמך<BR>בכל־הארץ  אשר  תנה<BR>הודך  על־השמים׃
מפי  עוללים  וינקים  <BR>יסדת  עז  למען<BR>צורריך  להשבית<BR>אויב  ומתנקם׃
כי־אראה  שמיך  מעשי  <BR>אצבעתיך  ירח<BR>וכוכבים  אשר<BR>כוננתה׃
מה־אנוש  כי־תזכרנו  <BR>ובן־אדם  כי<BR>תפקדנו׃
ותחסרהו  מעט  <BR>מאלהים  וכבוד  והדר<BR>תעטרהו׃
תמשילהו  במעשי  <BR>ידיך  כל  שתה<BR>תחת־רגליו׃
צנה  ואלפים  כלם  <BR>וגם  בהמות  שדי׃
צפור  שמים  ודגי  <BR>הים  עבר  ארחות<BR>ימים׃
יהוה  אדנינו  <BR>מה־אדיר  שמך<BR>בכל־הארץ׃
