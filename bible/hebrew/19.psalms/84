למנצח  על־הגתית  <BR>לבני־קרח  מזמור׃
מה־ידידות  <BR>משכנותיך  יהוה<BR>צבאות׃
נכספה  וגם־כלתה  <BR>נפשי  לחצרות  יהוה<BR>לבי  ובשרי  ירננו<BR>אל  אל־חי׃
גם־צפור  מצאה  בית  <BR>ודרור  קן  לה<BR>אשר־שתה  אפרחיה<BR>את־מזבחותיך  יהוה<BR>צבאות  מלכי  ואלהי׃
אשרי  יושבי  ביתך  <BR>עוד  יהללוך  סלה׃
אשרי  אדם  עוז־לו  <BR>בך  מסלות  בלבבם׃
עברי  בעמק  הבכא  <BR>מעין  ישיתוהו<BR>גם־ברכות  יעטה<BR>מורה׃
ילכו  מחיל  אל־חיל  <BR>יראה  אל־אלהים<BR>בציון׃
יהוה  אלהים  צבאות  <BR>שמעה  תפלתי  האזינה<BR>אלהי  יעקב  סלה׃
מגננו  ראה  אלהים  <BR>והבט  פני  משיחך׃
כי  טוב־יום  בחצריך  <BR>מאלף  בחרתי  הסתופף<BR>בבית  אלהי  מדור<BR>באהלי־  רשע׃
כי  שמש  ומגן  יהוה  <BR>אלהים  חן  וכבוד<BR>יתן  יהוה  לא<BR>ימנע־טוב  להלכים<BR>בתמים׃
יהוה  צבאות  אשרי  <BR>אדם  בטח  בך׃
