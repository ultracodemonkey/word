שיר  מזמור  לאסף׃  
אלהים  אל־דמי־לך  <BR>אל־תחרש  ואל־תשקט<BR>אל׃
כי־הנה  אויביך  <BR>יהמיון  ומשנאיך<BR>נשאו  ראש׃
על־עמך  יערימו  סוד  <BR>ויתיעצו<BR>על־צפוניך׃
אמרו  לכו  ונכחידם  <BR>מגוי  ולא־יזכר<BR>שם־ישראל  עוד׃
כי  נועצו  לב  יחדו  <BR>עליך  ברית  יכרתו׃
אהלי  אדום  <BR>וישמעאלים  מואב<BR>והגרים׃
גבל  ועמון  ועמלק  <BR>פלשת  עם־ישבי  צור׃
גם־אשור  נלוה  עמם  <BR>היו  זרוע  לבני־לוט<BR>סלה׃
עשה־להם  כמדין  <BR>כסיסרא  כיבין  בנחל<BR>קישון׃
נשמדו  בעין־דאר  <BR>היו  דמן  לאדמה׃
שיתמו  נדיבמו  כערב  <BR>וכזאב  וכזבח<BR>וכצלמנע<BR>כל־נסיכמו׃
אשר  אמרו  נירשה  <BR>לנו  את  נאות<BR>אלהים׃
אלהי  שיתמו  כגלגל  <BR>כקש  לפני־רוח׃
כאש  תבער־יער  <BR>וכלהבה  תלהט  הרים׃
כן  תרדפם  בסערך  <BR>ובסופתך  תבהלם׃
מלא  פניהם  קלון  <BR>ויבקשו  שמך  יהוה׃
יבשו  ויבהלו  <BR>עדי־עד  ויחפרו<BR>ויאבדו׃
וידעו  כי־אתה  שמך  <BR>יהוה  לבדך  עליון<BR>על־כל־הארץ׃
