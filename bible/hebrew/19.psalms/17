תפלה  לדוד  שמעה  <BR>יהוה  צדק  הקשיבה<BR>רנתי  האזינה  תפלתי<BR>בלא  שפתי  מרמה׃
מלפניך  משפטי  יצא  <BR>עיניך  תחזינה<BR>מישרים׃
בחנת  לבי  פקדת  <BR>לילה  צרפתני<BR>בל־תמצא  זמתי<BR>בל־יעבר־פי׃
לפעלות  אדם  בדבר  <BR>שפתיך  אני  שמרתי<BR>ארחות  פריץ׃
תמך  אשרי  <BR>במעגלותיך<BR>בל־נמוטו  פעמי׃
אני־קראתיך  <BR>כי־תענני  אל<BR>הט־אזנך  לי  שמע<BR>אמרתי׃
הפלה  חסדיך  מושיע  <BR>חוסים  ממתקוממים<BR>בימינך׃
שמרני  כאישון  <BR>בת־עין  בצל  כנפיך<BR>תסתירני׃
מפני  רשעים  זו  <BR>שדוני  איבי  בנפש<BR>יקיפו  עלי׃
חלבמו  סגרו  פימו  <BR>דברו  בגאות׃
אשרינו  עתה  סבבוני  <BR>עיניהם  ישיתו<BR>לנטות  בארץ׃
דמינו  כאריה  יכסוף  <BR>לטרוף  וככפיר  ישב<BR>במסתרים׃
קומה  יהוה  קדמה  <BR>פניו  הכריעהו  פלטה<BR>נפשי  מרשע  חרבך׃
ממתים  ידך  יהוה  <BR>ממתים  מחלד  חלקם<BR>בחיים  וצפינך  תמלא<BR>בטנם  ישבעו  בנים<BR>והניחו  יתרם<BR>לעולליהם׃
אני  בצדק  אחזה  <BR>פניך  אשבעה  בהקיץ<BR>תמונתך׃
