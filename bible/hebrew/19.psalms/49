למנצח  לבני־קרח  <BR>מזמור׃
שמעו־זאת  כל־העמים  <BR>האזינו  כל־ישבי<BR>חלד׃
גם־בני  אדם  <BR>גם־בני־איש  יחד<BR>עשיר  ואביון׃
פי  ידבר  חכמות  <BR>והגות  לבי  תבונות׃
אטה  למשל  אזני  <BR>אפתח  בכנור  חידתי׃
למה  אירא  בימי  רע  <BR>עון  עקבי  יסובני׃
הבטחים  על־חילם  <BR>וברב  עשרם  יתהללו׃
אח  לא־פדה  יפדה  <BR>איש  לא־יתן  לאלהים<BR>כפרו׃
ויקר  פדיון  נפשם  <BR>וחדל  לעולם׃
ויחי־עוד  לנצח  לא  <BR>יראה  השחת׃
כי  יראה  חכמים  <BR>ימותו  יחד  כסיל<BR>ובער  יאבדו  ועזבו<BR>לאחרים  חילם׃
קרבם  בתימו  לעולם  <BR>משכנתם  לדר  ודר<BR>קראו  בשמותם  עלי<BR>אדמות׃
ואדם  ביקר  בל־ילין  <BR>נמשל  כבהמות  נדמו׃
זה  דרכם  כסל  למו  <BR>ואחריהם  בפיהם<BR>ירצו  סלה׃
כצאן  לשאול  שתו  <BR>מות  ירעם  וירדו  בם<BR>ישרים  לבקר  וצירם<BR>לבלות  שאול  מזבל<BR>לו׃
אך־אלהים  יפדה  <BR>נפשי  מיד־שאול  כי<BR>יקחני  סלה׃
אל־תירא  כי־יעשר  <BR>איש  כי־ירבה  כבוד<BR>ביתו׃
כי  לא  במותו  יקח  <BR>הכל  לא־ירד  אחריו<BR>כבודו׃
כי־נפשו  בחייו  <BR>יברך  ויודך<BR>כי־תיטיב  לך׃
תבוא  עד־דור  <BR>אבותיו  עד־נצח  לא<BR>יראו־אור׃
אדם  ביקר  ולא  יבין  <BR>נמשל  כבהמות  נדמו׃
