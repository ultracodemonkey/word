למנצח  לבני־קרח  <BR>על־עלמות  שיר׃
אלהים  לנו  מחסה  <BR>ועז  עזרה  בצרות<BR>נמצא  מאד׃
על־כן  לא־נירא  <BR>בהמיר  ארץ  ובמוט<BR>הרים  בלב  ימים׃
יהמו  יחמרו  מימיו  <BR>ירעשו־הרים  בגאותו<BR>סלה׃
נהר  פלגיו  ישמחו  <BR>עיר־אלהים  קדש<BR>משכני  עליון׃
אלהים  בקרבה  <BR>בל־תמוט  יעזרה<BR>אלהים  לפנות  בקר׃
המו  גוים  מטו  <BR>ממלכות  נתן  בקולו<BR>תמוג  ארץ׃
יהוה  צבאות  עמנו  <BR>משגב־לנו  אלהי<BR>יעקב  סלה׃
לכו־חזו  מפעלות  <BR>יהוה  אשר־שם  שמות<BR>בארץ׃
משבית  מלחמות  <BR>עד־קצה  הארץ  קשת<BR>ישבר  וקצץ  חנית<BR>עגלות  ישרף  באש׃
הרפו  ודעו  כי־אנכי  <BR>אלהים  ארום  בגוים<BR>ארום  בארץ׃
יהוה  צבאות  עמנו  <BR>משגב־לנו  אלהי<BR>יעקב  סלה׃
