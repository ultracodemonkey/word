מזמור  לדוד  בברחו  <BR>מפני  אבשלום  בנו׃
יהוה  מה־רבו  צרי  <BR>רבים  קמים  עלי׃
רבים  אמרים  לנפשי  <BR>אין  ישועתה  לו<BR>באלהים  סלה׃
ואתה  יהוה  מגן  <BR>בעדי  כבודי  ומרים<BR>ראשי׃
קולי  אל־יהוה  אקרא  <BR>ויענני  מהר  קדשו<BR>סלה׃
אני  שכבתי  ואישנה  <BR>הקיצותי  כי  יהוה<BR>יסמכני׃
לא־אירא  מרבבות  עם  <BR>אשר  סביב  שתו  עלי׃
קומה  יהוה  הושיעני  <BR>אלהי  כי־הכית<BR>את־כל־איבי  לחי<BR>שני  רשעים  שברת׃
ליהוה  הישועה  <BR>על־עמך  ברכתך  סלה׃
