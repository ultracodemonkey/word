למנצח  לדוד  מזמור  <BR>אלהי  תהלתי<BR>אל־תחרש׃
כי  פי  רשע  <BR>ופי־מרמה  עלי  פתחו<BR>דברו  אתי  לשון<BR>שקר׃
ודברי  שנאה  סבבוני  <BR>וילחמוני  חנם׃
תחת־אהבתי  ישטנוני  <BR>ואני  תפלה׃
וישימו  עלי  רעה  <BR>תחת  טובה  ושנאה<BR>תחת  אהבתי׃
הפקד  עליו  רשע  <BR>ושטן  יעמד<BR>על־ימינו׃
בהשפטו  יצא  רשע  <BR>ותפלתו  תהיה<BR>לחטאה׃
יהיו־ימיו  מעטים  <BR>פקדתו  יקח  אחר׃
יהיו־בניו  יתומים  <BR>ואשתו  אלמנה׃
ונוע  ינועו  בניו  <BR>ושאלו  ודרשו<BR>מחרבותיהם׃
ינקש  נושה  <BR>לכל־אשר־לו  ויבזו<BR>זרים  יגיעו׃
אל־יהי־לו  משך  חסד  <BR>ואל־יהי  חונן<BR>ליתומיו׃
יהי־אחריתו  להכרית  <BR>בדור  אחר  ימח  שמם׃
יזכר  עון  אבתיו  <BR>אל־יהוה  וחטאת  אמו<BR>אל־תמח׃
יהיו  נגד־יהוה  <BR>תמיד  ויכרת  מארץ<BR>זכרם׃
יען  אשר  לא  זכר  <BR>עשות  חסד  וירדף<BR>איש־עני  ואביון<BR>ונכאה  לבב  למותת׃
ויאהב  קללה  <BR>ותבואהו  ולא־חפץ<BR>בברכה  ותרחק  ממנו׃
וילבש  קללה  כמדו  <BR>ותבא  כמים  בקרבו<BR>וכשמן  בעצמותיו׃
תהי־לו  כבגד  יעטה  <BR>ולמזח  תמיד  יחגרה׃
זאת  פעלת  שטני  מאת  <BR>יהוה  והדברים  רע<BR>על־נפשי׃
ואתה  יהוה  אדני  <BR>עשה־אתי  למען  שמך<BR>כי־טוב  חסדך<BR>הצילני׃
כי־עני  ואביון  <BR>אנכי  ולבי  חלל<BR>בקרבי׃
כצל־כנטותו  נהלכתי  <BR>ננערתי  כארבה׃
ברכי  כשלו  מצום  <BR>ובשרי  כחש  משמן׃
ואני  הייתי  חרפה  <BR>להם  יראוני  יניעון<BR>ראשם׃
עזרני  יהוה  אלהי  <BR>הושיעני  כחסדך׃
וידעו  כי־ידך  זאת  <BR>אתה  יהוה  עשיתה׃
יקללו־המה  ואתה  <BR>תברך  קמו  ויבשו<BR>ועבדך  ישמח׃
ילבשו  שוטני  כלמה  <BR>ויעטו  כמעיל  בשתם׃
אודה  יהוה  מאד  בפי  <BR>ובתוך  רבים<BR>אהללנו׃
כי־יעמד  לימין  <BR>אביון  להושיע<BR>משפטי  נפשו׃
