משכיל  לאסף  האזינה  <BR>עמי  תורתי  הטו<BR>אזנכם  לאמרי־פי׃
אפתחה  במשל  פי  <BR>אביעה  חידות<BR>מני־קדם׃
אשר  שמענו  ונדעם  <BR>ואבותינו<BR>ספרו־לנו׃
לא  נכחד  מבניהם  <BR>לדור  אחרון  מספרים<BR>תהלות  יהוה  ועזוזו<BR>ונפלאותיו  אשר<BR>עשה׃
ויקם  עדות  ביעקב  <BR>ותורה  שם  בישראל<BR>אשר  צוה<BR>את־אבותינו<BR>להודיעם  לבניהם׃
למען  ידעו  דור  <BR>אחרון  בנים  יולדו<BR>יקמו  ויספרו<BR>לבניהם׃
וישימו  באלהים  <BR>כסלם  ולא  ישכחו<BR>מעללי־אל  ומצותיו<BR>ינצרו׃
ולא  יהיו  כאבותם  <BR>דור  סורר  ומרה  דור<BR>לא־הכין  לבו<BR>ולא־נאמנה  את־אל<BR>רוחו׃
בני־אפרים  נושקי  <BR>רומי־קשת  הפכו<BR>ביום  קרב׃
לא  שמרו  ברית  <BR>אלהים  ובתורתו<BR>מאנו  ללכת׃
וישכחו  עלילותיו  <BR>ונפלאותיו  אשר<BR>הראם׃
נגד  אבותם  עשה  פלא  <BR>בארץ  מצרים<BR>שדה־צען׃
בקע  ים  ויעבירם  <BR>ויצב־מים  כמו־נד׃
וינחם  בענן  יומם  <BR>וכל־הלילה  באור<BR>אש׃
יבקע  צרים  במדבר  <BR>וישק  כתהמות  רבה׃
ויוצא  נוזלים  מסלע  <BR>ויורד  כנהרות  מים׃
ויוסיפו  עוד  <BR>לחטא־לו  למרות<BR>עליון  בציה׃
וינסו־אל  בלבבם  <BR>לשאל־אכל  לנפשם׃
וידברו  באלהים  <BR>אמרו  היוכל  אל<BR>לערך  שלחן  במדבר׃
הן  הכה־צור  ויזובו  <BR>מים  ונחלים  ישטפו<BR>הגם־לחם  יוכל  תת<BR>אם־יכין  שאר  לעמו׃
לכן  שמע  יהוה  <BR>ויתעבר  ואש  נשקה<BR>ביעקב  וגם־אף  עלה<BR>בישראל׃
כי  לא  האמינו  <BR>באלהים  ולא  בטחו<BR>בישועתו׃
ויצו  שחקים  ממעל  <BR>ודלתי  שמים  פתח׃
וימטר  עליהם  מן  <BR>לאכל  ודגן־שמים<BR>נתן  למו׃
לחם  אבירים  אכל  <BR>איש  צידה  שלח  להם<BR>לשבע׃
יסע  קדים  בשמים  <BR>וינהג  בעזו  תימן׃
וימטר  עליהם  כעפר  <BR>שאר  וכחול  ימים<BR>עוף  כנף׃
ויפל  בקרב  מחנהו  <BR>סביב  למשכנתיו׃
ויאכלו  וישבעו  מאד  <BR>ותאותם  יבא  להם׃
לא־זרו  מתאותם  עוד  <BR>אכלם  בפיהם׃
ואף  אלהים  עלה  בהם  <BR>ויהרג  במשמניהם<BR>ובחורי  ישראל<BR>הכריע׃
בכל־זאת  חטאו־עוד  <BR>ולא־האמינו<BR>בנפלאותיו׃
ויכל־בהבל  ימיהם  <BR>ושנותם  בבהלה׃
אם־הרגם  ודרשוהו  <BR>ושבו  ושחרו־אל׃
ויזכרו  כי־אלהים  <BR>צורם  ואל  עליון<BR>גאלם׃
ויפתוהו  בפיהם  <BR>ובלשונם  יכזבו־לו׃
ולבם  לא־נכון  עמו  <BR>ולא  נאמנו  בבריתו׃
והוא  רחום  יכפר  <BR>עון  ולא־ישחית<BR>והרבה  להשיב  אפו<BR>ולא־יעיר  כל־<BR>חמתו׃
ויזכר  כי־בשר  המה  <BR>רוח  הולך  ולא<BR>ישוב׃
כמה  ימרוהו  במדבר  <BR>יעציבוהו  בישימון׃
וישובו  וינסו  אל  <BR>וקדוש  ישראל  התוו׃
לא־זכרו  את־ידו  <BR>יום  אשר־פדם<BR>מני־צר׃
אשר־שם  במצרים  <BR>אתותיו  ומופתיו<BR>בשדה־צען׃
ויהפך  לדם  יאריהם  <BR>ונזליהם<BR>בל־ישתיון׃
ישלח  בהם  ערב  <BR>ויאכלם  וצפרדע<BR>ותשחיתם׃
ויתן  לחסיל  יבולם  <BR>ויגיעם  לארבה׃
יהרג  בברד  גפנם  <BR>ושקמותם  בחנמל׃
ויסגר  לברד  בעירם  <BR>ומקניהם  לרשפים׃
ישלח־בם  חרון  אפו  <BR>עברה  וזעם  וצרה<BR>משלחת  מלאכי  רעים׃
יפלס  נתיב  לאפו  <BR>לא־חשך  ממות  נפשם<BR>וחיתם  לדבר  הסגיר׃
ויך  כל־בכור  <BR>במצרים  ראשית<BR>אונים  באהלי־חם׃
ויסע  כצאן  עמו  <BR>וינהגם  כעדר<BR>במדבר׃
וינחם  לבטח  ולא  <BR>פחדו  ואת־אויביהם<BR>כסה  הים׃
ויביאם  אל־גבול  <BR>קדשו  הר־זה  קנתה<BR>ימינו׃
ויגרש  מפניהם  גוים  <BR>ויפילם  בחבל  נחלה<BR>וישכן  באהליהם<BR>שבטי  ישראל׃
וינסו  וימרו  <BR>את־אלהים  עליון<BR>ועדותיו  לא  שמרו׃
ויסגו  ויבגדו  <BR>כאבותם  נהפכו  כקשת<BR>רמיה׃
ויכעיסוהו  בבמותם  <BR>ובפסיליהם<BR>יקניאוהו׃
שמע  אלהים  ויתעבר  <BR>וימאס  מאד  בישראל׃
ויטש  משכן  שלו  אהל  <BR>שכן  באדם׃
ויתן  לשבי  עזו  <BR>ותפארתו  ביד־צר׃
ויסגר  לחרב  עמו  <BR>ובנחלתו  התעבר׃
בחוריו  אכלה־אש  <BR>ובתולתיו  לא<BR>הוללו׃
כהניו  בחרב  נפלו  <BR>ואלמנתיו  לא<BR>תבכינה׃
ויקץ  כישן  אדני  <BR>כגבור  מתרונן<BR>מיין׃
ויך־צריו  אחור  <BR>חרפת  עולם  נתן<BR>למו׃
וימאס  באהל  יוסף  <BR>ובשבט  אפרים  לא<BR>בחר׃
ויבחר  את־שבט  <BR>יהודה  את־הר  ציון<BR>אשר  אהב׃
ויבן  כמו־רמים  <BR>מקדשו  כארץ  יסדה<BR>לעולם׃
ויבחר  בדוד  עבדו  <BR>ויקחהו  ממכלאת<BR>צאן׃
מאחר  עלות  הביאו  <BR>לרעות  ביעקב  עמו<BR>ובישראל  נחלתו׃
וירעם  כתם  לבבו  <BR>ובתבונות  כפיו<BR>ינחם׃
