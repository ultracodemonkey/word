למנצח  לידיתון  <BR>מזמור  לדוד׃
אמרתי  אשמרה  דרכי  <BR>מחטוא  בלשוני<BR>אשמרה  לפי  מחסום<BR>בעד  רשע  לנגדי׃
נאלמתי  דומיה  <BR>החשיתי  מטוב  וכאבי<BR>נעכר׃
חם־לבי  בקרבי  <BR>בהגיגי  תבער־אש<BR>דברתי  בלשוני׃
הודיעני  יהוה  קצי  <BR>ומדת  ימי  מה־היא<BR>אדעה  מה־חדל  אני׃
הנה  טפחות  נתתה  <BR>ימי  וחלדי  כאין<BR>נגדך  אך  כל־הבל<BR>כל־אדם  נצב  סלה׃
אך־בצלם  יתהלך־איש  <BR>אך־הבל  יהמיון<BR>יצבר  ולא־ידע<BR>מי־אספם׃
ועתה  מה־קויתי  <BR>אדני  תוחלתי  לך<BR>היא׃
מכל־פשעי  הצילני  <BR>חרפת  נבל<BR>אל־תשימני׃
נאלמתי  לא  אפתח־פי  <BR>כי  אתה  עשית׃
הסר  מעלי  נגעך  <BR>מתגרת  ידך  אני<BR>כליתי׃
בתוכחות  על־עון  <BR>יסרת  איש  ותמס  כעש<BR>חמודו  אך  הבל<BR>כל־אדם  סלה׃
שמעה־תפלתי  יהוה  <BR>ושועתי  האזינה<BR>אל־דמעתי  אל־תחרש<BR>כי  גר  אנכי  עמך<BR>תושב  ככל־אבותי׃
השע  ממני  ואבליגה  <BR>בטרם  אלך  ואינני׃
