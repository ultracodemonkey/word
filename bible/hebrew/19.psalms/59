למנצח  אל־תשחת  <BR>לדוד  מכתם  בשלח<BR>שאול  וישמרו<BR>את־הבית  להמיתו׃
הצילני  מאיבי  אלהי  <BR>ממתקוממי  תשגבני׃
הצילני  מפעלי  און  <BR>ומאנשי  דמים<BR>הושיעני׃
כי  הנה  ארבו  לנפשי  <BR>יגורו  עלי  עזים<BR>לא־פשעי  ולא־חטאתי<BR>יהוה׃
בלי־עון  ירוצון  <BR>ויכוננו  עורה<BR>לקראתי  וראה׃
ואתה  יהוה־אלהים  <BR>צבאות  אלהי  ישראל<BR>הקיצה  לפקד<BR>כל־הגוים  אל־תחן<BR>כל־בגדי  און  סלה׃
ישובו  לערב  יהמו  <BR>ככלב  ויסובבו  עיר׃
הנה  יביעון  בפיהם  <BR>חרבות  בשפתותיהם<BR>כי־מי  שמע׃
ואתה  יהוה  <BR>תשחק־למו  תלעג<BR>לכל־גוים׃
עזו  אליך  אשמרה  <BR>כי־אלהים  משגבי׃
אלהי  חסדו  יקדמני  <BR>אלהים  יראני<BR>בשררי׃
אל־תהרגם  פן־ישכחו  <BR>עמי  הניעמו  בחילך<BR>והורידמו  מגננו<BR>אדני׃
חטאת־פימו  <BR>דבר־שפתימו  וילכדו<BR>בגאונם  ומאלה<BR>ומכחש  יספרו׃
כלה  בחמה  כלה  <BR>ואינמו  וידעו<BR>כי־אלהים  משל<BR>ביעקב  לאפסי  הארץ<BR>סלה׃
וישובו  לערב  יהמו  <BR>ככלב  ויסובבו  עיר׃
המה  ינועון  לאכל  <BR>אם־לא  ישבעו<BR>וילינו׃
ואני  אשיר  עזך  <BR>וארנן  לבקר  חסדך<BR>כי־היית  משגב  לי<BR>ומנוס  ביום  צר־<BR>לי׃
עזי  אליך  אזמרה  <BR>כי־אלהים  משגבי<BR>אלהי  חסדי׃
