למנצח  לבני־קרח  <BR>מזמור׃
כל־העמים  תקעו־כף  <BR>הריעו  לאלהים  בקול<BR>רנה׃
כי־יהוה  עליון  <BR>נורא  מלך  גדול<BR>על־כל־הארץ׃
ידבר  עמים  תחתינו  <BR>ולאמים  תחת<BR>רגלינו׃
יבחר־לנו  <BR>את־נחלתנו  את  גאון<BR>יעקב  אשר־אהב  סלה׃
עלה  אלהים  בתרועה  <BR>יהוה  בקול  שופר׃
זמרו  אלהים  זמרו  <BR>זמרו  למלכנו  זמרו׃
כי  מלך  כל־הארץ  <BR>אלהים  זמרו  משכיל׃
מלך  אלהים  על־גוים  <BR>אלהים  ישב  על־כסא<BR>קדשו׃
נדיבי  עמים  נאספו  <BR>עם  אלהי  אברהם  כי<BR>לאלהים  מגני־ארץ<BR>מאד  נעלה׃
