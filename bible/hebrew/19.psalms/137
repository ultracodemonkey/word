על  נהרות  בבל  שם  <BR>ישבנו  גם־בכינו<BR>בזכרנו  את־ציון׃
על־ערבים  בתוכה  <BR>תלינו  כנרותינו׃
כי  שם  שאלונו  <BR>שובינו  דברי־שיר<BR>ותוללינו  שמחה<BR>שירו  לנו  משיר<BR>ציון׃
איך  נשיר  <BR>את־שיר־יהוה  על<BR>אדמת  נכר׃
אם־אשכחך  ירושלם  <BR>תשכח  ימיני׃
תדבק־לשוני  לחכי  <BR>אם־לא  אזכרכי<BR>אם־לא  אעלה<BR>את־ירושלם  על  ראש<BR>שמחתי׃
זכר  יהוה  לבני  <BR>אדום  את  יום<BR>ירושלם  האמרים  ערו<BR>ערו  עד  היסוד  בה׃
בת־בבל  השדודה  <BR>אשרי  שישלם־לך<BR>את־גמולך  שגמלת<BR>לנו׃
אשרי  שיאחז  ונפץ  <BR>את־עלליך  אל־הסלע׃
