שיר  המעלות  <BR>זכור־יהוה  לדוד  את<BR>כל־ענותו׃
אשר  נשבע  ליהוה  <BR>נדר  לאביר  יעקב׃
אם־אבא  באהל  ביתי  <BR>אם־אעלה  על־ערש<BR>יצועי׃
אם־אתן  שנת  לעיני  <BR>לעפעפי  תנומה׃
עד־אמצא  מקום  <BR>ליהוה  משכנות<BR>לאביר  יעקב׃
הנה־שמענוה  באפרתה  <BR>מצאנוה  בשדי־יער׃
נבואה  למשכנותיו  <BR>נשתחוה  להדם<BR>רגליו׃
קומה  יהוה  למנוחתך  <BR>אתה  וארון  עזך׃
כהניך  ילבשו־צדק  <BR>וחסידיך  ירננו׃
בעבור  דוד  עבדך  <BR>אל־תשב  פני  משיחך׃
נשבע־יהוה  לדוד  <BR>אמת  לא־ישוב  ממנה<BR>מפרי  בטנך  אשית<BR>לכסא־לך׃
אם־ישמרו  בניך  <BR>בריתי  ועדתי  זו<BR>אלמדם  גם־בניהם<BR>עדי־עד  ישבו  לכסא־<BR>לך׃
כי־בחר  יהוה  בציון  <BR>אוה  למושב  לו׃
זאת־מנוחתי  עדי־עד  <BR>פה־אשב  כי  אותיה׃
צידה  ברך  אברך  <BR>אביוניה  אשביע<BR>לחם׃
וכהניה  אלביש  ישע  <BR>וחסידיה  רנן<BR>ירננו׃
שם  אצמיח  קרן  לדוד  <BR>ערכתי  נר  למשיחי׃
אויביו  אלביש  בשת  <BR>ועליו  יציץ  נזרו׃
