הללו־יה  הללי  נפשי  <BR>את־יהוה׃
אהללה  יהוה  בחיי  <BR>אזמרה  לאלהי<BR>בעודי׃
אל־תבטחו  בנדיבים  <BR>בבן־אדם  שאין  לו<BR>תשועה׃
תצא  רוחו  ישב  <BR>לאדמתו  ביום  ההוא<BR>אבדו  עשתנתיו׃
אשרי  שאל  יעקב  <BR>בעזרו  שברו<BR>על־יהוה  אלהיו׃
עשה  שמים  וארץ  <BR>את־הים<BR>ואת־כל־אשר־בם<BR>השמר  אמת  לעולם׃
עשה  משפט  לעשוקים  <BR>נתן  לחם  לרעבים<BR>יהוה  מתיר  אסורים׃
יהוה  פקח  עורים  <BR>יהוה  זקף  כפופים<BR>יהוה  אהב  צדיקים׃
יהוה  שמר  את־גרים  <BR>יתום  ואלמנה  יעודד<BR>ודרך  רשעים  יעות׃
ימלך  יהוה  לעולם  <BR>אלהיך  ציון  לדר<BR>ודר  הללו־יה׃
