לדוד  אליך  יהוה  <BR>אקרא  צורי  אל־תחרש<BR>ממני  פן־תחשה  ממני<BR>ונמשלתי  עם־  יורדי<BR>בור׃
שמע  קול  תחנוני  <BR>בשועי  אליך  בנשאי<BR>ידי  אל־דביר  קדשך׃
אל־תמשכני  <BR>עם־רשעים  ועם־פעלי<BR>און  דברי  שלום<BR>עם־רעיהם  ורעה<BR>בלבבם׃
תן־להם  כפעלם  וכרע  <BR>מעלליהם  כמעשה<BR>ידיהם  תן  להם  השב<BR>גמולם  להם׃
כי  לא  יבינו  <BR>אל־פעלת  יהוה<BR>ואל־מעשה  ידיו<BR>יהרסם  ולא  יבנם׃
ברוך  יהוה  כי־שמע  <BR>קול  תחנוני׃
יהוה  עזי  ומגני  בו  <BR>בטח  לבי  ונעזרתי<BR>ויעלז  לבי  ומשירי<BR>אהודנו׃
יהוה  עז־למו  ומעוז  <BR>ישועות  משיחו  הוא׃
הושיעה  את־עמך  <BR>וברך  את־נחלתך<BR>ורעם  ונשאם<BR>עד־העולם׃
