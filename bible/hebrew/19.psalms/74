משכיל  לאסף  למה  <BR>אלהים  זנחת  לנצח<BR>יעשן  אפך  בצאן<BR>מרעיתך׃
זכר  עדתך  קנית  קדם  <BR>גאלת  שבט  נחלתך<BR>הר־ציון  זה  שכנת<BR>בו׃
הרימה  פעמיך  <BR>למשאות  נצח  כל־הרע<BR>אויב  בקדש׃
שאגו  צרריך  בקרב  <BR>מועדך  שמו  אותתם<BR>אתות׃
יודע  כמביא  למעלה  <BR>בסבך־עץ  קרדמות׃
ועת  פתוחיה  יחד  <BR>בכשיל  וכילפת<BR>יהלמון׃
שלחו  באש  מקדשך  <BR>לארץ  חללו<BR>משכן־שמך׃
אמרו  בלבם  נינם  <BR>יחד  שרפו<BR>כל־מועדי־אל  בארץ׃
אותתינו  לא  ראינו  <BR>אין־עוד  נביא<BR>ולא־אתנו  ידע<BR>עד־מה׃
עד־מתי  אלהים  יחרף  <BR>צר  ינאץ  אויב  שמך<BR>לנצח׃
למה  תשיב  ידך  <BR>וימינך  מקרב  חוקך<BR>כלה׃
ואלהים  מלכי  מקדם  <BR>פעל  ישועות  בקרב<BR>הארץ׃
אתה  פוררת  בעזך  ים  <BR>שברת  ראשי  תנינים<BR>על־המים׃
אתה  רצצת  ראשי  <BR>לויתן  תתננו  מאכל<BR>לעם  לציים׃
אתה  בקעת  מעין  <BR>ונחל  אתה  הובשת<BR>נהרות  איתן׃
לך  יום  אף־לך  לילה  <BR>אתה  הכינות  מאור<BR>ושמש׃
אתה  הצבת  <BR>כל־גבולות  ארץ  קיץ<BR>וחרף  אתה  יצרתם׃
זכר־זאת  אויב  חרף  <BR>יהוה  ועם  נבל  נאצו<BR>שמך׃
אל־תתן  לחית  נפש  <BR>תורך  חית  ענייך<BR>אל־תשכח  לנצח׃
הבט  לברית  כי  מלאו  <BR>מחשכי־ארץ  נאות<BR>חמס׃
אל־ישב  דך  נכלם  <BR>עני  ואביון  יהללו<BR>שמך׃
קומה  אלהים  ריבה  <BR>ריבך  זכר  חרפתך<BR>מני־נבל  כל־היום׃
אל־תשכח  קול  צרריך  <BR>שאון  קמיך  עלה<BR>תמיד׃
