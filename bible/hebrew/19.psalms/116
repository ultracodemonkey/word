אהבתי  כי־ישמע  <BR>יהוה  את־קולי<BR>תחנוני׃
כי־הטה  אזנו  לי  <BR>ובימי  אקרא׃
אפפוני  חבלי־מות  <BR>ומצרי  שאול  מצאוני<BR>צרה  ויגון  אמצא׃
ובשם־יהוה  אקרא  <BR>אנה  יהוה  מלטה<BR>נפשי׃
חנון  יהוה  וצדיק  <BR>ואלהינו  מרחם׃
שמר  פתאים  יהוה  <BR>דלותי  ולי  יהושיע׃
שובי  נפשי  <BR>למנוחיכי  כי־יהוה<BR>גמל  עליכי׃
כי  חלצת  נפשי  ממות  <BR>את־עיני  מן־דמעה<BR>את־רגלי  מדחי׃
אתהלך  לפני  יהוה  <BR>בארצות  החיים׃
האמנתי  כי  אדבר  <BR>אני  עניתי  מאד׃
אני  אמרתי  בחפזי  <BR>כל־האדם  כזב׃
מה־אשיב  ליהוה  <BR>כל־תגמולוהי  עלי׃
כוס־ישועות  אשא  <BR>ובשם  יהוה  אקרא׃
נדרי  ליהוה  אשלם  <BR>נגדה־נא  לכל־עמו׃
יקר  בעיני  יהוה  <BR>המותה  לחסידיו׃
אנה  יהוה  כי־אני  <BR>עבדך  אני־עבדך<BR>בן־אמתך  פתחת<BR>למוסרי׃
לך־אזבח  זבח  תודה  <BR>ובשם  יהוה  אקרא׃
נדרי  ליהוה  אשלם  <BR>נגדה־נא  לכל־עמו׃
בחצרות  בית  יהוה  <BR>בתוככי  ירושלם<BR>הללו־יה׃
