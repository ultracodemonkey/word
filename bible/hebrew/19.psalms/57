למנצח  אל־תשחת  <BR>לדוד  מכתם  בברחו<BR>מפני־שאול  במערה׃
חנני  אלהים  חנני  <BR>כי  בך  חסיה  נפשי<BR>ובצל־כנפיך  אחסה<BR>עד  יעבר  הוות׃
אקרא  לאלהים  עליון  <BR>לאל  גמר  עלי׃
ישלח  משמים  <BR>ויושיעני  חרף  שאפי<BR>סלה  ישלח  אלהים<BR>חסדו  ואמתו׃
נפשי  בתוך  לבאם  <BR>אשכבה  להטים<BR>בני־אדם  שניהם<BR>חנית  וחצים  ולשונם<BR>חרב  חדה׃
רומה  על־השמים  <BR>אלהים  על  כל־הארץ<BR>כבודך׃
רשת  הכינו  לפעמי  <BR>כפף  נפשי  כרו  לפני<BR>שיחה  נפלו  בתוכה<BR>סלה׃
נכון  לבי  אלהים  <BR>נכון  לבי  אשירה<BR>ואזמרה׃
עורה  כבודי  עורה  <BR>הנבל  וכנור  אעירה<BR>שחר׃
אודך  בעמים  אדני  <BR>אזמרך  בל־אמים׃
כי־גדל  עד־שמים  <BR>חסדך  ועד־שחקים<BR>אמתך׃
רומה  על־שמים  <BR>אלהים  על  כל־הארץ<BR>כבודך׃
