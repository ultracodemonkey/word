הודו  ליהוה  קראו  <BR>בשמו  הודיעו  בעמים<BR>עלילותיו׃
שירו־לו  זמרו־לו  <BR>שיחו<BR>בכל־נפלאותיו׃
התהללו  בשם  קדשו  <BR>ישמח  לב  מבקשי<BR>יהוה׃
דרשו  יהוה  ועזו  <BR>בקשו  פניו  תמיד׃
זכרו  נפלאותיו  <BR>אשר־עשה  מפתיו<BR>ומשפטי־פיו׃
זרע  אברהם  עבדו  <BR>בני  יעקב  בחיריו׃
הוא  יהוה  אלהינו  <BR>בכל־הארץ  משפטיו׃
זכר  לעולם  בריתו  <BR>דבר  צוה  לאלף  דור׃
אשר  כרת  את־אברהם  <BR>ושבועתו  לישחק׃
ויעמידה  ליעקב  לחק  <BR>לישראל  ברית  עולם׃
לאמר  לך  אתן  <BR>את־ארץ־כנען  חבל<BR>נחלתכם׃
בהיותם  מתי  מספר  <BR>כמעט  וגרים  בה׃
ויתהלכו  מגוי  <BR>אל־גוי  מממלכה<BR>אל־עם  אחר׃
לא־הניח  אדם  לעשקם  <BR>ויוכח  עליהם<BR>מלכים׃
אל־תגעו  במשיחי  <BR>ולנביאי  אל־תרעו׃
ויקרא  רעב  על־הארץ  <BR>כל־מטה־לחם  שבר׃
שלח  לפניהם  איש  <BR>לעבד  נמכר  יוסף׃
ענו  בכבל  רגליו  <BR>ברזל  באה  נפשו׃
עד־עת  בא־דברו  <BR>אמרת  יהוה  צרפתהו׃
שלח  מלך  ויתירהו  <BR>משל  עמים  ויפתחהו׃
שמו  אדון  לביתו  <BR>ומשל  בכל־קנינו׃
לאסר  שריו  בנפשו  <BR>וזקניו  יחכם׃
ויבא  ישראל  מצרים  <BR>ויעקב  גר  בארץ־חם׃
ויפר  את־עמו  מאד  <BR>ויעצמהו  מצריו׃
הפך  לבם  לשנא  עמו  <BR>להתנכל  בעבדיו׃
שלח  משה  עבדו  אהרן  <BR>אשר  בחר־בו׃
שמו־בם  דברי  <BR>אתותיו  ומפתים<BR>בארץ  חם׃
שלח  חשך  ויחשך  <BR>ולא־מרו  את־דברוו׃
הפך  את־מימיהם  לדם  <BR>וימת  את־דגתם׃
שרץ  ארצם  צפרדעים  <BR>בחדרי  מלכיהם׃
אמר  ויבא  ערב  כנים  <BR>בכל־גבולם׃
נתן  גשמיהם  ברד  אש  <BR>להבות  בארצם׃
ויך  גפנם  ותאנתם  <BR>וישבר  עץ  גבולם׃
אמר  ויבא  ארבה  <BR>וילק  ואין  מספר׃
ויאכל  כל־עשב  <BR>בארצם  ויאכל  פרי<BR>אדמתם׃
ויך  כל־בכור  בארצם  <BR>ראשית  לכל־אונם׃
ויוציאם  בכסף  וזהב  <BR>ואין  בשבטיו  כושל׃
שמח  מצרים  בצאתם  <BR>כי־נפל  פחדם<BR>עליהם׃
פרש  ענן  למסך  ואש  <BR>להאיר  לילה׃
שאל  ויבא  שלו  ולחם  <BR>שמים  ישביעם׃
פתח  צור  ויזובו  <BR>מים  הלכו  בציות<BR>נהר׃
כי־זכר  את־דבר  <BR>קדשו  את־אברהם<BR>עבדו׃
ויוצא  עמו  בששון  <BR>ברנה  את־בחיריו׃
ויתן  להם  ארצות  <BR>גוים  ועמל  לאמים<BR>יירשו׃
בעבור  ישמרו  חקיו  <BR>ותורתיו  ינצרו<BR>הללו־יה׃
