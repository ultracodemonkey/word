ויהי  דבר־יהוה  אלי  <BR>לאמר׃
בן־אדם  הנבא  ואמרת  <BR>כה  אמר  אדני  יהוה<BR>הילילו  הה  ליום׃
כי־קרוב  יום  וקרוב  <BR>יום  ליהוה  יום  ענן<BR>עת  גוים  יהיה׃
ובאה  חרב  במצרים  <BR>והיתה  חלחלה  בכוש<BR>בנפל  חלל  במצרים<BR>ולקחו  המונה<BR>ונהרסו  יסודתיה׃
כוש  ופוט  ולוד  <BR>וכל־הערב  וכוב<BR>ובני  ארץ  הברית<BR>אתם  בחרב  יפלו׃
כה  אמר  יהוה  ונפלו  <BR>סמכי  מצרים  וירד<BR>גאון  עזה  ממגדל<BR>סונה  בחרב  יפלו־בה<BR>נאם  אדני  יהוה׃
ונשמו  בתוך  ארצות  <BR>נשמות  ועריו<BR>בתוך־ערים  נחרבות<BR>תהיינה׃
וידעו  כי־אני  יהוה  <BR>בתתי־אש  במצרים<BR>ונשברו  כל־עזריה׃
ביום  ההוא  יצאו  <BR>מלאכים  מלפני  בצים<BR>להחריד  את־כוש  בטח<BR>והיתה  חלחלה  בהם<BR>ביום  מצרים  כי  הנה<BR>באה׃
כה  אמר  אדני  יהוה  <BR>והשבתי  את־המון<BR>מצרים  ביד<BR>נבוכדראצר<BR>מלך־בבל׃
הוא  ועמו  אתו  <BR>עריצי  גוים  מובאים<BR>לשחת  הארץ  והריקו<BR>חרבותם  על־  מצרים<BR>ומלאו  את־הארץ<BR>חלל׃
ונתתי  יארים  חרבה  <BR>ומכרתי  את־הארץ<BR>ביד־רעים  והשמתי<BR>ארץ  ומלאה<BR>ביד־זרים  אני  יהוה<BR>דברתי׃
כה־אמר  אדני  יהוה  <BR>והאבדתי  גלולים<BR>והשבתי  אלילים  מנף<BR>ונשיא  מארץ־  מצרים<BR>לא  יהיה־עוד  ונתתי<BR>יראה  בארץ  מצרים׃
והשמתי  את־פתרוס  <BR>ונתתי  אש  בצען<BR>ועשיתי  שפטים  בנא׃
ושפכתי  חמתי  <BR>על־סין  מעוז  מצרים<BR>והכרתי  את־המון<BR>נא׃
ונתתי  אש  במצרים  <BR>חול  תחיל  סין  ונא<BR>תהיה  להבקע  ונף<BR>צרי  יומם׃
בחורי  און  ופי־בסת  <BR>בחרב  יפלו  והנה<BR>בשבי  תלכנה׃
ובתחפנחס  חשך  היום  <BR>בשברי־שם  את־מטות<BR>מצרים  ונשבת־בה<BR>גאון  עזה  היא  ענן<BR>יכסנה  ובנותיה<BR>בשבי  תלכנה׃
ועשיתי  שפטים  <BR>במצרים  וידעו<BR>כי־אני  יהוה׃
ויהי  באחת  עשרה  <BR>שנה  בראשון  בשבעה<BR>לחדש  היה  דבר־יהוה<BR>אלי  לאמר׃
בן־אדם  את־זרוע  <BR>פרעה  מלך־מצרים<BR>שברתי  והנה<BR>לא־חבשה  לתת  רפאות<BR>לשום  חתול  לחבשה<BR>לחזקה  לתפש  בחרב׃
לכן  כה־אמר  אדני  <BR>יהוה  הנני  אל־פרעה<BR>מלך־מצרים  ושברתי<BR>את־זרעתיו<BR>את־החזקה<BR>ואת־הנשברת  והפלתי<BR>את־החרב  מידו׃
והפצותי  את־מצרים  <BR>בגוים  וזריתם<BR>בארצות׃
וחזקתי  את־זרעות  <BR>מלך  בבל  ונתתי<BR>את־חרבי  בידו<BR>ושברתי  את־זרעות<BR>פרעה  ונאק  נאקות<BR>חלל  לפניו׃
והחזקתי  את־זרעות  <BR>מלך  בבל  וזרעות<BR>פרעה  תפלנה  וידעו<BR>כי־אני  יהוה  בתתי<BR>חרבי  ביד  מלך־בבל<BR>ונטה  אותה  אל־ארץ<BR>מצרים׃
והפצותי  את־מצרים  <BR>בגוים  וזריתי  אותם<BR>בארצות  וידעו<BR>כי־אני  יהוה׃
