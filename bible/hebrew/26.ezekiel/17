ויהי  דבר־יהוה  אלי  <BR>לאמר׃
בן־אדם  חוד  חידה  <BR>ומשל  משל  אל־בית<BR>ישראל׃
ואמרת  כה־אמר  אדני  <BR>יהוה  הנשר  הגדול<BR>גדול  הכנפים  ארך<BR>האבר  מלא  הנוצה<BR>אשר־לו  הרקמה  בא<BR>אל־הלבנון  ויקח<BR>את־צמרת  הארז׃
את  ראש  יניקותיו  <BR>קטף  ויביאהו<BR>אל־ארץ  כנען  בעיר<BR>רכלים  שמו׃
ויקח  מזרע  הארץ  <BR>ויתנהו  בשדה־זרע<BR>קח  על־מים  רבים<BR>צפצפה  שמו׃
ויצמח  ויהי  לגפן  <BR>סרחת  שפלת  קומה<BR>לפנות  דליותיו<BR>אליו  ושרשיו  תחתיו<BR>יהיו  ותהי  לגפן<BR>ותעש  בדים  ותשלח<BR>פארות׃
ויהי  נשר־אחד  גדול  <BR>גדול  כנפים<BR>ורב־נוצה  והנה<BR>הגפן  הזאת  כפנה<BR>שרשיה  עליו<BR>ודליותיו  שלחה־לו<BR>להשקות  אותה<BR>מערגות  מטעה׃
אל־שדה  טוב  אל־מים  <BR>רבים  היא  שתולה<BR>לעשות  ענף  ולשאת<BR>פרי  להיות  לגפן<BR>אדרת׃
אמר  כה  אמר  אדני  <BR>יהוה  תצלח  הלוא<BR>את־שרשיה  ינתק<BR>ואת־פריה  יקוסס<BR>ויבש  כל־טרפי  צמחה<BR>תיבש  ולא־בזרע<BR>גדולה  ובעם־רב<BR>למשאות  אותה<BR>משרשיה׃
והנה  שתולה  התצלח  <BR>הלוא  כגעת  בה  רוח<BR>הקדים  תיבש  יבש<BR>על־ערגת  צמחה<BR>תיבש׃
ויהי  דבר־יהוה  אלי  <BR>לאמר׃
אמר־נא  לבית  המרי  <BR>הלא  ידעתם  מה־אלה<BR>אמר  הנה־בא<BR>מלך־בבל  ירושלם<BR>ויקח  את־מלכה<BR>ואת־שריה  ויבא<BR>אותם  אליו  בבלה׃
ויקח  מזרע  המלוכה  <BR>ויכרת  אתו  ברית<BR>ויבא  אתו  באלה<BR>ואת־אילי  הארץ<BR>לקח׃
להיות  ממלכה  שפלה  <BR>לבלתי  התנשא  לשמר<BR>את־בריתו  לעמדה׃
וימרד־בו  לשלח  <BR>מלאכיו  מצרים<BR>לתת־לו  סוסים<BR>ועם־רב  היצלח<BR>הימלט  העשה  אלה<BR>והפר  ברית  ונמלט׃
חי־אני  נאם  אדני  <BR>יהוה  אם־לא  במקום<BR>המלך  הממליך  אתו<BR>אשר  בזה  את־  אלתו<BR>ואשר  הפר  את־בריתו<BR>אתו  בתוך־בבל<BR>ימות׃
ולא  בחיל  גדול  <BR>ובקהל  רב  יעשה<BR>אותו  פרעה  במלחמה<BR>בשפך  סללה  ובבנות<BR>דיק  להכרית  נפשות<BR>רבות׃
ובזה  אלה  להפר  <BR>ברית  והנה  נתן  ידו<BR>וכל־אלה  עשה  לא<BR>ימלט׃
לכן  כה־אמר  אדני  <BR>יהוה  חי־אני  אם־לא<BR>אלתי  אשר  בזה<BR>ובריתי  אשר  הפיר<BR>ונתתיו  בראשו׃
ופרשתי  עליו  רשתי  <BR>ונתפש  במצודתי<BR>והביאותיהו  בבלה<BR>ונשפטתי  אתו  שם<BR>מעלו  אשר  מעל־בי׃
ואת  כל־מברחו  <BR>בכל־אגפיו  בחרב<BR>יפלו  והנשארים<BR>לכל־רוח  יפרשו<BR>וידעתם  כי  אני<BR>יהוה  דברתי׃
כה  אמר  אדני  יהוה  <BR>ולקחתי  אני  מצמרת<BR>הארז  הרמה  ונתתי<BR>מראש  ינקותיו  רך<BR>אקטף  ושתלתי  אני<BR>על  הר־גבה  ותלול׃
בהר  מרום  ישראל  <BR>אשתלנו  ונשא  ענף<BR>ועשה  פרי  והיה<BR>לארז  אדיר  ושכנו<BR>תחתיו  כל  צפור<BR>כל־כנף  בצל<BR>דליותיו  תשכנה׃
וידעו  כל־עצי  השדה  <BR>כי  אני  יהוה<BR>השפלתי  עץ  גבה<BR>הגבהתי  עץ  שפל<BR>הובשתי  עץ  לח<BR>והפרחתי  עץ  יבש<BR>אני  יהוה  דברתי<BR>ועשיתי׃
