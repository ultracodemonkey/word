היתה  עלי  יד־יהוה  <BR>ויוצאני  ברוח  יהוה<BR>ויניחני  בתוך<BR>הבקעה  והיא  מלאה<BR>עצמות׃
והעבירני  עליהם  <BR>סביב  סביב  והנה<BR>רבות  מאד  על־פני<BR>הבקעה  והנה  יבשות<BR>מאד׃
ויאמר  אלי  בן־אדם  <BR>התחיינה  העצמות<BR>האלה  ואמר  אדני<BR>יהוה  אתה  ידעת׃
ויאמר  אלי  הנבא  <BR>על־העצמות  האלה<BR>ואמרת  אליהם<BR>העצמות  היבשות<BR>שמעו  דבר־יהוה׃
כה  אמר  אדני  יהוה  <BR>לעצמות  האלה  הנה<BR>אני  מביא  בכם  רוח<BR>וחייתם׃
ונתתי  עליכם  גדים  <BR>והעלתי  עליכם  בשר<BR>וקרמתי  עליכם  עור<BR>ונתתי  בכם  רוח<BR>וחייתם  וידעתם<BR>כי־אני  יהוה׃
ונבאתי  כאשר  צויתי  <BR>ויהי־קול  כהנבאי<BR>והנה־רעש  ותקרבו<BR>עצמות  עצם<BR>אל־עצמו׃
וראיתי  והנה־עליהם  <BR>גדים  ובשר  עלה<BR>ויקרם  עליהם  עור<BR>מלמעלה  ורוח  אין<BR>בהם׃
ויאמר  אלי  הנבא  <BR>אל־הרוח  הנבא<BR>בן־אדם  ואמרת<BR>אל־הרוח  כה־אמר<BR>אדני  יהוה  מארבע<BR>רוחות  באי  הרוח<BR>ופחי  בהרוגים  האלה<BR>ויחיו׃
והנבאתי  כאשר  צוני  <BR>ותבוא  בהם  הרוח<BR>ויחיו  ויעמדו<BR>על־רגליהם  חיל<BR>גדול  מאד־מאד׃
ויאמר  אלי  בן־אדם  <BR>העצמות  האלה<BR>כל־בית  ישראל  המה<BR>הנה  אמרים  יבשו<BR>עצמותינו  ואבדה<BR>תקותנו  נגזרנו<BR>לנו׃
לכן  הנבא  ואמרת  <BR>אליהם  כה־אמר  אדני<BR>יהוה  הנה  אני  פתח<BR>את־  קברותיכם<BR>והעליתי  אתכם<BR>מקברותיכם  עמי<BR>והבאתי  אתכם<BR>אל־אדמת  ישראל׃
וידעתם  כי־אני  <BR>יהוה  בפתחי<BR>את־קברותיכם<BR>ובהעלותי  אתכם<BR>מקברותיכם  עמי׃
ונתתי  רוחי  בכם  <BR>וחייתם  והנחתי<BR>אתכם  על־אדמתכם<BR>וידעתם  כי־אני<BR>יהוה  דברתי  ועשיתי<BR>נאם־יהוה׃
ויהי  דבר־יהוה  אלי  <BR>לאמר׃
ואתה  בן־אדם  קח־לך  <BR>עץ  אחד  וכתב  עליו<BR>ליהודה  ולבני<BR>ישראל  חברו  ולקח<BR>עץ  אחד  וכתוב  עליו<BR>ליוסף  עץ  אפרים<BR>וכל־בית  ישראל<BR>חברו׃
וקרב  אתם  אחד  <BR>אל־אחד  לך  לעץ  אחד<BR>והיו  לאחדים  בידך׃
וכאשר  יאמרו  אליך  <BR>בני  עמך  לאמר<BR>הלוא־תגיד  לנו<BR>מה־אלה  לך׃
דבר  אלהם  כה־אמר  <BR>אדני  יהוה  הנה  אני<BR>לקח  את־עץ  יוסף<BR>אשר  ביד־  אפרים<BR>ושבטי  ישראל  חברו<BR>ונתתי  אותם  עליו<BR>את־עץ  יהודה<BR>ועשיתם  לעץ  אחד<BR>והיו  אחד  בידי׃
והיו  העצים  <BR>אשר־תכתב  עליהם<BR>בידך  לעיניהם׃
ודבר  אליהם  כה־אמר  <BR>אדני  יהוה  הנה  אני<BR>לקח  את־בני  ישראל<BR>מבין  הגוים  אשר<BR>הלכו־שם  וקבצתי<BR>אתם  מסביב  והבאתי<BR>אותם  אל־אדמתם׃
ועשיתי  אתם  לגוי  <BR>אחד  בארץ  בהרי<BR>ישראל  ומלך  אחד<BR>יהיה  לכלם  למלך<BR>ולא  יהיה־עוד  לשני<BR>גוים  ולא  יחצו  עוד<BR>לשתי  ממלכות  עוד׃
ולא  יטמאו  עוד  <BR>בגלוליהם<BR>ובשקוציהם  ובכל<BR>פשעיהם  והושעתי<BR>אתם  מכל  מושבתיהם<BR>אשר  חטאו  בהם<BR>וטהרתי  אותם<BR>והיו־לי  לעם  ואני<BR>אהיה  להם  לאלהים׃
ועבדי  דוד  מלך  <BR>עליהם  ורועה  אחד<BR>יהיה  לכלם  ובמשפטי<BR>ילכו  וחקתי  ישמרו<BR>ועשו  אותם׃
וישבו  על־הארץ  אשר  <BR>נתתי  לעבדי  ליעקב<BR>אשר  ישבו־בה<BR>אבותיכם  וישבו<BR>עליה  המה  ובניהם<BR>ובני  בניהם<BR>עד־עולם  ודוד  עבדי<BR>נשיא  להם  לעולם׃
וכרתי  להם  ברית  <BR>שלום  ברית  עולם<BR>יהיה  אותם  ונתתים<BR>והרביתי  אותם<BR>ונתתי  את־מקדשי<BR>בתוכם  לעולם׃
והיה  משכני  עליהם  <BR>והייתי  להם  לאלהים<BR>והמה  יהיו־לי  לעם׃
וידעו  הגוים  כי  <BR>אני  יהוה  מקדש<BR>את־ישראל  בהיות<BR>מקדשי  בתוכם<BR>לעולם׃
