ויקרא  באזני  קול  <BR>גדול  לאמר  קרבו<BR>פקדות  העיר  ואיש<BR>כלי  משחתו  בידו׃
והנה  ששה  אנשים  <BR>באים  מדרך־שער<BR>העליון  אשר  מפנה<BR>צפונה  ואיש  כלי<BR>מפצו  בידו<BR>ואיש־אחד  בתוכם<BR>לבש  בדים  וקסת<BR>הספר  במתניו  ויבאו<BR>ויעמדו  אצל  מזבח<BR>הנחשת׃
וכבוד  אלהי  ישראל  <BR>נעלה  מעל  הכרוב<BR>אשר  היה  עליו  אל<BR>מפתן  הבית  ויקרא<BR>אל־האיש  הלבש<BR>הבדים  אשר  קסת<BR>הספר  במתניו׃
ויאמר  יהוה  אלו  <BR>עבר  בתוך  העיר<BR>בתוך  ירושלם<BR>והתוית  תו<BR>על־מצחות  האנשים<BR>הנאנחים  והנאנקים<BR>על  כל־התועבות<BR>הנעשות  בתוכה׃
ולאלה  אמר  באזני  <BR>עברו  בעיר  אחריו<BR>והכו  על־תחס<BR>עיניכם  ואל־תחמלו׃
זקן  בחור  ובתולה  <BR>וטף  ונשים  תהרגו<BR>למשחית  ועל־כל־איש<BR>אשר־עליו  התו<BR>אל־תגשו  וממקדשי<BR>תחלו  ויחלו  באנשים<BR>הזקנים  אשר  לפני<BR>הבית׃
ויאמר  אליהם  טמאו  <BR>את־הבית  ומלאו<BR>את־החצרות  חללים<BR>צאו  ויצאו  והכו<BR>בעיר׃
ויהי  כהכותם  <BR>ונאשאר  אני  ואפלה<BR>על־פני  ואזעק  ואמר<BR>אהה  אדני  יהוה<BR>המשחית  אתה  את<BR>כל־שארית  ישראל<BR>בשפכך  את־חמתך<BR>על־ירושלם׃
ויאמר  אלי  עון  <BR>בית־ישראל  ויהודה<BR>גדול  במאד  מאד<BR>ותמלא  הארץ  דמים<BR>והעיר  מלאה  מטה  כי<BR>אמרו  עזב  יהוה<BR>את־הארץ  ואין  יהוה<BR>ראה׃
וגם־אני  לא־תחוס  <BR>עיני  ולא  אחמל<BR>דרכם  בראשם  נתתי׃
והנה  האיש  לבש  <BR>הבדים  אשר  הקסת<BR>במתניו  משיב  דבר<BR>לאמר  עשיתי  כאשר<BR>צויתני׃
