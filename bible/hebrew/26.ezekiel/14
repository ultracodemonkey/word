ויבוא  אלי  אנשים  <BR>מזקני  ישראל  וישבו<BR>לפני׃
ויהי  דבר־יהוה  אלי  <BR>לאמר׃
בן־אדם  האנשים  <BR>האלה  העלו  גלוליהם<BR>על־לבם  ומכשול<BR>עונם  נתנו  נכח<BR>פניהם  האדרש  אדרש<BR>להם׃
לכן  דבר־אותם  <BR>ואמרת  אליהם<BR>כה־אמר  אדני  יהוה<BR>איש  איש  מבית<BR>ישראל  אשר  יעלה<BR>את־גלוליו  אל־לבו<BR>ומכשול  עונו  ישים<BR>נכח  פניו  ובא  אל־<BR>הנביא  אני  יהוה<BR>נעניתי  לו  בה  ברב<BR>גלוליו׃
למען  תפש  <BR>את־בית־ישראל  בלבם<BR>אשר  נזרו  מעלי<BR>בגלוליהם  כלם׃
לכן  אמר  אל־בית  <BR>ישראל  כה  אמר  אדני<BR>יהוה  שובו  והשיבו<BR>מעל  גלוליכם  ומעל<BR>כל־תועבתיכם  השיבו<BR>פניכם׃
כי  איש  איש  מבית  <BR>ישראל  ומהגר<BR>אשר־יגור  בישראל<BR>וינזר  מאחרי  ויעל<BR>גלוליו  אל־לבו<BR>ומכשול  עונו  ישים<BR>נכח  פניו  ובא<BR>אל־הנביא  לדרש־לו<BR>בי  אני  יהוה<BR>נענה־לו  בי׃
ונתתי  פני  באיש  <BR>ההוא  והשמתיהו<BR>לאות  ולמשלים<BR>והכרתיו  מתוך  עמי<BR>וידעתם  כי־אני<BR>יהוה׃
והנביא  כי־יפתה  <BR>ודבר  דבר  אני  יהוה<BR>פתיתי  את  הנביא<BR>ההוא  ונטיתי<BR>את־ידי  עליו<BR>והשמדתיו  מתוך  עמי<BR>ישראל׃
ונשאו  עונם  כעון  <BR>הדרש  כעון  הנביא<BR>יהיה׃
למען  לא־יתעו  עוד  <BR>בית־ישראל  מאחרי<BR>ולא־יטמאו  עוד<BR>בכל־פשעיהם  והיו<BR>לי  לעם  ואני  אהיה<BR>להם  לאלהים  נאם<BR>אדני  יהוה׃
ויהי  דבר־יהוה  אלי  <BR>לאמר׃
בן־אדם  ארץ  כי  <BR>תחטא־לי  למעל־מעל<BR>ונטיתי  ידי  עליה<BR>ושברתי  לה  מטה־<BR>לחם  והשלחתי־בה<BR>רעב  והכרתי  ממנה<BR>אדם  ובהמה׃
והיו  שלשת  האנשים  <BR>האלה  בתוכה  נח<BR>דנאל  ואיוב  המה<BR>בצדקתם  ינצלו  נפשם<BR>נאם  אדני  יהוה׃
לו־חיה  רעה  אעביר  <BR>בארץ  ושכלתה  והיתה<BR>שממה  מבלי  עובר<BR>מפני  החיה׃
שלשת  האנשים  האלה  <BR>בתוכה  חי־אני  נאם<BR>אדני  יהוה  אם־בנים<BR>ואם־בנות  יצילו<BR>המה  לבדם  ינצלו<BR>והארץ  תהיה  שממה׃
או  חרב  אביא  <BR>על־הארץ  ההיא<BR>ואמרתי  חרב  תעבר<BR>בארץ  והכרתי  ממנה<BR>אדם  ובהמה׃
ושלשת  האנשים  האלה  <BR>בתוכה  חי־אני  נאם<BR>אדני  יהוה  לא<BR>יצילו  בנים  ובנות<BR>כי  הם  לבדם  ינצלו׃
או  דבר  אשלח  <BR>אל־הארץ  ההיא<BR>ושפכתי  חמתי  עליה<BR>בדם  להכרית  ממנה<BR>אדם  ובהמה׃
ונח  דנאל  ואיוב  <BR>בתוכה  חי־אני  נאם<BR>אדני  יהוה  אם־בן<BR>אם־בת  יצילו  המה<BR>בצדקתם  יצילו<BR>נפשם׃
כי  כה  אמר  אדני  <BR>יהוה  אף  כי־ארבעת<BR>שפטי  הרעים  חרב<BR>ורעב  וחיה  רעה<BR>ודבר  שלחתי<BR>אל־ירושלם  להכרית<BR>ממנה  אדם  ובהמה׃
והנה  נותרה־בה  <BR>פלטה  המוצאים  בנים<BR>ובנות  הנם  יוצאים<BR>אליכם  וראיתם<BR>את־דרכם<BR>ואת־עלילותם<BR>ונחמתם  על־הרעה<BR>אשר  הבאתי<BR>על־ירושלם  את<BR>כל־אשר  הבאתי<BR>עליה׃
ונחמו  אתכם  <BR>כי־תראו  את־דרכם<BR>ואת־עלילותם<BR>וידעתם  כי  לא  חנם<BR>עשיתי  את<BR>כל־אשר־עשיתי  בה<BR>נאם  אדני  יהוה׃
