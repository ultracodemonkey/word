ואתה  בן־אדם  הנבא  <BR>על־גוג  ואמרת  כה<BR>אמר  אדני  יהוה<BR>הנני  אליך  גוג<BR>נשיא  ראש  משך<BR>ותבל׃
ושבבתיך  וששאתיך  <BR>והעליתיך  מירכתי<BR>צפון  והבאותך<BR>על־הרי  ישראל׃
והכיתי  קשתך  מיד  <BR>שמאולך  וחציך  מיד<BR>ימינך  אפיל׃
על־הרי  ישראל  תפול  <BR>אתה  וכל־אגפיך<BR>ועמים  אשר  אתך<BR>לעיט  צפור  כל־  כנף<BR>וחית  השדה  נתתיך<BR>לאכלה׃
על־פני  השדה  תפול  <BR>כי  אני  דברתי  נאם<BR>אדני  יהוה׃
ושלחתי־אש  במגוג  <BR>ובישבי  האיים  לבטח<BR>וידעו  כי־אני<BR>יהוה׃
ואת־שם  קדשי  אודיע  <BR>בתוך  עמי  ישראל<BR>ולא־אחל<BR>את־שם־קדשי  עוד<BR>וידעו  הגוים<BR>כי־אני  יהוה  קדוש<BR>בישראל׃
הנה  באה  ונהיתה  <BR>נאם  אדני  יהוה  הוא<BR>היום  אשר  דברתי׃
ויצאו  ישבי  ערי  <BR>ישראל  ובערו<BR>והשיקו  בנשק  ומגן<BR>וצנה  בקשת  ובחצים<BR>ובמקל  יד  וברמח<BR>ובערו  בהם  אש  שבע<BR>שנים׃
ולא־ישאו  עצים  <BR>מן־השדה  ולא  יחטבו<BR>מן־היערים  כי  בנשק<BR>יבערו־אש  ושללו<BR>את־שלליהם  ובזזו<BR>את־בזזיהם  נאם<BR>אדני  יהוה׃
והיה  ביום  ההוא  <BR>אתן  לגוג  מקום־שם<BR>קבר  בישראל  גי<BR>העברים  קדמת  הים<BR>וחסמת  היא<BR>את־העברים  וקברו<BR>שם  את־גוג<BR>ואת־כל־המונה<BR>וקראו  גיא  המון<BR>גוג׃
וקברום  בית  ישראל  <BR>למען  טהר  את־הארץ<BR>שבעה  חדשים׃
וקברו  כל־עם  הארץ  <BR>והיה  להם  לשם  יום<BR>הכבדי  נאם  אדני<BR>יהוה׃
ואנשי  תמיד  יבדילו  <BR>עברים  בארץ  מקברים<BR>את־העברים<BR>את־הנותרים  על־<BR>פני  הארץ  לטהרה<BR>מקצה  שבעה־חדשים<BR>יחקרו׃
ועברו  העברים  בארץ  <BR>וראה  עצם  אדם  ובנה<BR>אצלו  ציון  עד  קברו<BR>אתו  המקברים<BR>אל־גיא  המון  גוג׃
וגם  שם־עיר  המונה  <BR>וטהרו  הארץ׃
ואתה  בן־אדם  <BR>כה־אמר  אדני  יהוה<BR>אמר  לצפור  כל־כנף<BR>ולכל  חית  השדה<BR>הקבצו  ובאו  האספו<BR>מסביב  על־זבחי  אשר<BR>אני  זבח  לכם  זבח<BR>גדול  על  הרי  ישראל<BR>ואכלתם  בשר  ושתיתם<BR>דם׃
בשר  גבורים  תאכלו  <BR>ודם־נשיאי  הארץ<BR>תשתו  אילים  כרים<BR>ועתודים  פרים<BR>מריאי  בשן  כלם׃
ואכלתם־חלב  לשבעה  <BR>ושתיתם  דם  לשכרון<BR>מזבחי  אשר־זבחתי<BR>לכם׃
ושבעתם  על־שלחני  <BR>סוס  ורכב  גבור<BR>וכל־איש  מלחמה  נאם<BR>אדני  יהוה׃
ונתתי  את־כבודי  <BR>בגוים  וראו<BR>כל־הגוים  את־משפטי<BR>אשר  עשיתי  ואת־<BR>ידי  אשר־שמתי  בהם׃
וידעו  בית  ישראל  <BR>כי  אני  יהוה<BR>אלהיהם  מן־היום<BR>ההוא  והלאה׃
וידעו  הגוים  כי  <BR>בעונם  גלו<BR>בית־ישראל  על  אשר<BR>מעלו־בי  ואסתר  פני<BR>מהם  ואתנם  ביד<BR>צריהם  ויפלו  בחרב<BR>כלם׃
כטמאתם  וכפשעיהם  <BR>עשיתי  אתם  ואסתר<BR>פני  מהם׃
לכן  כה  אמר  אדני  <BR>יהוה  עתה  אשיב<BR>את־שבית  יעקב<BR>ורחמתי  כל־בית<BR>ישראל  וקנאתי  לשם<BR>קדשי׃
ונשו  את־כלמתם  <BR>ואת־כל־מעלם  אשר<BR>מעלו־בי  בשבתם<BR>על־אדמתם  לבטח<BR>ואין  מחריד׃
בשובבי  אותם  <BR>מן־העמים  וקבצתי<BR>אתם  מארצות  איביהם<BR>ונקדשתי  בם  לעיני<BR>הגוים  רבים׃
וידעו  כי  אני  יהוה  <BR>אלהיהם  בהגלותי<BR>אתם  אל־הגוים<BR>וכנסתים  על־  אדמתם<BR>ולא־אותיר  עוד  מהם<BR>שם׃
ולא־אסתיר  עוד  פני  <BR>מהם  אשר  שפכתי<BR>את־רוחי  על־בית<BR>ישראל  נאם  אדני<BR>יהוה׃
