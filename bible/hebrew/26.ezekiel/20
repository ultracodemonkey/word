ויהי  בשנה  השביעית  <BR>בחמשי  בעשור  לחדש<BR>באו  אנשים  מזקני<BR>ישראל  לדרש<BR>את־יהוה  וישבו<BR>לפני׃
ויהי  דבר־יהוה  אלי  <BR>לאמר׃
בן־אדם  דבר  <BR>את־זקני  ישראל<BR>ואמרת  אלהם  כה  אמר<BR>אדני  יהוה  הלדרש<BR>אתי  אתם  באים<BR>חי־אני  אם־אדרש<BR>לכם  נאם  אדני<BR>יהוה׃
התשפט  אתם  התשפוט  <BR>בן־אדם  את־תועבת<BR>אבותם  הודיעם׃
ואמרת  אליהם  <BR>כה־אמר  אדני  יהוה<BR>ביום  בחרי  בישראל<BR>ואשא  ידי  לזרע  בית<BR>יעקב  ואודע  להם<BR>בארץ  מצרים  ואשא<BR>ידי  להם  לאמר  אני<BR>יהוה  אלהיכם׃
ביום  ההוא  נשאתי  <BR>ידי  להם  להוציאם<BR>מארץ  מצרים  אל־ארץ<BR>אשר־תרתי  להם  זבת<BR>חלב  ודבש  צבי  היא<BR>לכל־הארצות׃
ואמר  אלהם  איש  <BR>שקוצי  עיניו<BR>השליכו  ובגלולי<BR>מצרים  אל־תטמאו<BR>אני  יהוה  אלהיכם׃
וימרו־בי  ולא  אבו  <BR>לשמע  אלי  איש<BR>את־שקוצי  עיניהם<BR>לא  השליכו  ואת־<BR>גלולי  מצרים  לא<BR>עזבו  ואמר  לשפך<BR>חמתי  עליהם  לכלות<BR>אפי  בהם  בתוך  ארץ<BR>מצרים׃
ואעש  למען  שמי  <BR>לבלתי  החל  לעיני<BR>הגוים  אשר־המה<BR>בתוכם  אשר  נודעתי<BR>אליהם  לעיניהם<BR>להוציאם  מארץ<BR>מצרים׃
ואוציאם  מארץ  <BR>מצרים  ואבאם<BR>אל־המדבר׃
ואתן  להם  את־חקותי  <BR>ואת־משפטי  הודעתי<BR>אותם  אשר  יעשה<BR>אותם  האדם  וחי<BR>בהם׃
וגם  את־שבתותי  <BR>נתתי  להם  להיות<BR>לאות  ביני  וביניהם<BR>לדעת  כי  אני  יהוה<BR>מקדשם׃
וימרו־בי  <BR>בית־ישראל  במדבר<BR>בחקותי  לא־הלכו<BR>ואת־משפטי  מאסו<BR>אשר  יעשה  אתם  האדם<BR>וחי  בהם  ואת־שבתתי<BR>חללו  מאד  ואמר<BR>לשפך  חמתי  עליהם<BR>במדבר  לכלותם׃
ואעשה  למען  שמי  <BR>לבלתי  החל  לעיני<BR>הגוים  אשר  הוצאתים<BR>לעיניהם׃
וגם־אני  נשאתי  ידי  <BR>להם  במדבר  לבלתי<BR>הביא  אותם  אל־הארץ<BR>אשר־נתתי  זבת  חלב<BR>ודבש  צבי  היא<BR>לכל־הארצות׃
יען  במשפטי  מאסו  <BR>ואת־חקותי  לא־הלכו<BR>בהם  ואת־שבתותי<BR>חללו  כי  אחרי<BR>גלוליהם  לבם  הלך׃
ותחס  עיני  עליהם  <BR>משחתם  ולא־עשיתי<BR>אותם  כלה  במדבר׃
ואמר  אל־בניהם  <BR>במדבר  בחוקי<BR>אבותיכם  אל־תלכו<BR>ואת־משפטיהם  אל־<BR>תשמרו  ובגלוליהם<BR>אל־תטמאו׃
אני  יהוה  אלהיכם  <BR>בחקותי  לכו<BR>ואת־משפטי  שמרו<BR>ועשו  אותם׃
ואת־שבתותי  קדשו  <BR>והיו  לאות  ביני<BR>וביניכם  לדעת  כי<BR>אני  יהוה  אלהיכם׃
וימרו־בי  הבנים  <BR>בחקותי  לא־הלכו<BR>ואת־משפטי  לא־שמרו<BR>לעשות  אותם  אשר<BR>יעשה  אותם  האדם<BR>וחי  בהם  את־שבתותי<BR>חללו  ואמר  לשפך<BR>חמתי  עליהם  לכלות<BR>אפי  בם  במדבר׃
והשבתי  את־ידי  <BR>ואעש  למען  שמי<BR>לבלתי  החל  לעיני<BR>הגוים  אשר־הוצאתי<BR>אותם  לעיניהם׃
גם־אני  נשאתי  <BR>את־ידי  להם  במדבר<BR>להפיץ  אתם  בגוים<BR>ולזרות  אותם<BR>בארצות׃
יען  משפטי  לא־עשו  <BR>וחקותי  מאסו<BR>ואת־שבתותי  חללו<BR>ואחרי  גלולי  אבותם<BR>היו  עיניהם׃
וגם־אני  נתתי  להם  <BR>חקים  לא  טובים<BR>ומשפטים  לא  יחיו<BR>בהם׃
ואטמא  אותם  <BR>במתנותם  בהעביר<BR>כל־פטר  רחם  למען<BR>אשמם  למען  אשר<BR>ידעו  אשר  אני<BR>יהוה׃
לכן  דבר  אל־בית  <BR>ישראל  בן־אדם<BR>ואמרת  אליהם  כה<BR>אמר  אדני  יהוה  עוד<BR>זאת  גדפו  אותי<BR>אבותיכם  במעלם  בי<BR>מעל׃
ואביאם  אל־הארץ  <BR>אשר  נשאתי  את־ידי<BR>לתת  אותה  להם<BR>ויראו  כל־גבעה  רמה<BR>וכל־עץ  עבת<BR>ויזבחו־שם<BR>את־זבחיהם<BR>ויתנו־שם  כעס<BR>קרבנם  וישימו  שם<BR>ריח  ניחוחיהם<BR>ויסיכו  שם<BR>את־נסכיהם׃
ואמר  אלהם  מה  הבמה  <BR>אשר־אתם  הבאים  שם<BR>ויקרא  שמה  במה  עד<BR>היום  הזה׃
לכן  אמר  אל־בית  <BR>ישראל  כה  אמר  אדני<BR>יהוה  הבדרך<BR>אבותיכם  אתם<BR>נטמאים  ואחרי<BR>שקוציהם  אתם  זנים׃
ובשאת  מתנתיכם  <BR>בהעביר  בניכם  באש<BR>אתם  נטמאים<BR>לכל־גלוליכם  עד־<BR>היום  ואני  אדרש<BR>לכם  בית  ישראל<BR>חי־אני  נאם  אדני<BR>יהוה  אם־אדרש  לכם׃
והעלה  על־רוחכם  <BR>היו  לא  תהיה  אשר<BR>אתם  אמרים  נהיה<BR>כגוים  כמשפחות<BR>הארצות  לשרת  עץ<BR>ואבן׃
חי־אני  נאם  אדני  <BR>יהוה  אם־לא  ביד<BR>חזקה  ובזרוע  נטויה<BR>ובחמה  שפוכה  אמלוך<BR>עליכם׃
והוצאתי  אתכם  <BR>מן־העמים  וקבצתי<BR>אתכם  מן־הארצות<BR>אשר  נפוצתם  בם  ביד<BR>חזקה  ובזרוע  נטויה<BR>ובחמה  שפוכה׃
והבאתי  אתכם  <BR>אל־מדבר  העמים<BR>ונשפטתי  אתכם  שם<BR>פנים  אל־פנים׃
כאשר  נשפטתי  <BR>את־אבותיכם  במדבר<BR>ארץ  מצרים  כן  אשפט<BR>אתכם  נאם  אדני<BR>יהוה׃
והעברתי  אתכם  תחת  <BR>השבט  והבאתי  אתכם<BR>במסרת  הברית׃
וברותי  מכם  המרדים  <BR>והפושעים  בי  מארץ<BR>מגוריהם  אוציא<BR>אותם  ואל־  אדמת<BR>ישראל  לא  יבוא<BR>וידעתם  כי־אני<BR>יהוה׃
ואתם  בית־ישראל  <BR>כה־אמר  אדני  יהוה<BR>איש  גלוליו  לכו<BR>עבדו  ואחר  אם־<BR>אינכם  שמעים  אלי<BR>ואת־שם  קדשי  לא<BR>תחללו־עוד<BR>במתנותיכם<BR>ובגלוליכם׃
כי  בהר־קדשי  בהר  <BR>מרום  ישראל  נאם<BR>אדני  יהוה  שם<BR>יעבדני  כל־בית<BR>ישראל  כלה  בארץ  שם<BR>ארצם  ושם  אדרוש<BR>את־תרומתיכם<BR>ואת־ראשית<BR>משאותיכם<BR>בכל־קדשיכם׃
בריח  ניחח  ארצה  <BR>אתכם  בהוציאי  אתכם<BR>מן־העמים  וקבצתי<BR>אתכם  מן־  הארצות<BR>אשר  נפצתם  בם<BR>ונקדשתי  בכם  לעיני<BR>הגוים׃
וידעתם  כי־אני  <BR>יהוה  בהביאי  אתכם<BR>אל־אדמת  ישראל<BR>אל־הארץ  אשר  נשאתי<BR>את־ידי  לתת  אותה<BR>לאבותיכם׃
וזכרתם־שם  <BR>את־דרכיכם  ואת<BR>כל־עלילותיכם  אשר<BR>נטמאתם  בם  ונקטתם<BR>בפניכם<BR>בכל־רעותיכם  אשר<BR>עשיתם׃
וידעתם  כי־אני  <BR>יהוה  בעשותי  אתכם<BR>למען  שמי  לא<BR>כדרכיכם  הרעים<BR>וכעלילותיכם<BR>הנשחתות  בית  ישראל<BR>נאם  אדני  יהוה׃
ויהי  דבר־יהוה  אלי  <BR>לאמר׃
בן־אדם  שים  פניך  <BR>דרך  תימנה  והטף<BR>אל־דרום  והנבא<BR>אל־יער  השדה  נגב׃
ואמרת  ליער  הנגב  <BR>שמע  דבר־יהוה<BR>כה־אמר  אדני  יהוה<BR>הנני  מצית־בך  אש<BR>ואכלה  בך  כל־עץ־לח<BR>וכל־עץ  יבש<BR>לא־תכבה  להבת<BR>שלהבת  ונצרבו־בה<BR>כל־  פנים  מנגב<BR>צפונה׃
וראו  כל־בשר  כי  <BR>אני  יהוה  בערתיה<BR>לא  תכבה׃
ואמר  אהה  אדני  <BR>יהוה  המה  אמרים  לי<BR>הלא  ממשל  משלים<BR>הוא׃
