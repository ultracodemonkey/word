ואתה  בן־אדם  קח־לך  <BR>לבנה  ונתתה  אותה<BR>לפניך  וחקות  עליה<BR>עיר  את־  ירושלם׃
ונתתה  עליה  מצור  <BR>ובנית  עליה  דיק<BR>ושפכת  עליה  סללה<BR>ונתתה  עליה  מחנות<BR>ושים־עליה  כרים<BR>סביב׃
ואתה  קח־לך  מחבת  <BR>ברזל  ונתתה  אותה<BR>קיר  ברזל  בינך<BR>ובין  העיר  והכינתה<BR>את־פניך  אליה<BR>והיתה  במצור  וצרת<BR>עליה  אות  היא  לבית<BR>ישראל׃
ואתה  שכב  על־צדך  <BR>השמאלי  ושמת<BR>את־עון  בית־ישראל<BR>עליו  מספר  הימים<BR>אשר  תשכב  עליו  תשא<BR>את־עונם׃
ואני  נתתי  לך  <BR>את־שני  עונם  למספר<BR>ימים  שלש־מאות<BR>ותשעים  יום  ונשאת<BR>עון  בית־ישראל׃
וכלית  את־אלה  <BR>ושכבת  על־צדך<BR>הימוני  שנית  ונשאת<BR>את־עון  בית־יהודה<BR>ארבעים  יום  יום<BR>לשנה  יום  לשנה<BR>נתתיו  לך׃
ואל־מצור  ירושלם  <BR>תכין  פניך  וזרעך<BR>חשופה  ונבאת  עליה׃
והנה  נתתי  עליך  <BR>עבותים  ולא־תהפך<BR>מצדך  אל־צדך<BR>עד־כלותך  ימי<BR>מצורך׃
ואתה  קח־לך  חטין  <BR>ושערים  ופול<BR>ועדשים  ודחן<BR>וכסמים  ונתתה  אותם<BR>בכלי  אחד  ועשית<BR>אותם  לך  ללחם  מספר<BR>הימים  אשר־אתה<BR>שוכב  על־צדך  שלש־<BR>מאות  ותשעים  יום<BR>תאכלנו׃
ומאכלך  אשר  תאכלנו  <BR>במשקול  עשרים  שקל<BR>ליום  מעת  עד־עת<BR>תאכלנו׃
ומים  במשורה  תשתה  <BR>ששית  ההין  מעת<BR>עד־עת  תשתה׃
ועגת  שערים  תאכלנה  <BR>והיא  בגללי  צאת<BR>האדם  תעגנה<BR>לעיניהם׃
ויאמר  יהוה  ככה  <BR>יאכלו  בני־ישראל<BR>את־לחמם  טמא  בגוים<BR>אשר  אדיחם  שם׃
ואמר  אהה  אדני  <BR>יהוה  הנה  נפשי  לא<BR>מטמאה  ונבלה  וטרפה<BR>לא־אכלתי  מנעורי<BR>ועד־עתה  ולא־בא<BR>בפי  בשר  פגול׃
ויאמר  אלי  ראה  <BR>נתתי  לך  את־צפועי<BR>הבקר  תחת  גללי<BR>האדם  ועשית  את־<BR>לחמך  עליהם׃
ויאמר  אלי  בן־אדם  <BR>הנני  שבר  מטה־לחם<BR>בירושלם  ואכלו־לחם<BR>במשקל  ובדאגה  ומים<BR>במשורה  ובשממון<BR>ישתו׃
למען  יחסרו  לחם  <BR>ומים  ונשמו  איש<BR>ואחיו  ונמקו<BR>בעונם׃
