ויאמר  אלי  בן־אדם  <BR>עמד  על־רגליך<BR>ואדבר  אתך׃
ותבא  בי  רוח  כאשר  <BR>דבר  אלי  ותעמדני<BR>על־רגלי  ואשמע  את<BR>מדבר  אלי׃
ויאמר  אלי  בן־אדם  <BR>שולח  אני  אותך<BR>אל־בני  ישראל<BR>אל־גוים  המורדים<BR>אשר  מרדו־בי  המה<BR>ואבותם  פשעו  בי<BR>עד־עצם  היום  הזה׃
והבנים  קשי  פנים  <BR>וחזקי־לב  אני  שולח<BR>אותך  אליהם  ואמרת<BR>אליהם  כה  אמר  אדני<BR>יהוה׃
והמה  אם־ישמעו  <BR>ואם־יחדלו  כי  בית<BR>מרי  המה  וידעו  כי<BR>נביא  היה  בתוכם׃
ואתה  בן־אדם  <BR>אל־תירא  מהם<BR>ומדבריהם  אל־תירא<BR>כי  סרבים  וסלונים<BR>אותך  ואל־עקרבים<BR>אתה  יושב  מדבריהם<BR>אל־תירא  ומפניהם<BR>אל־תחת  כי  בית  מרי<BR>המה׃
ודברת  את־דברי  <BR>אליהם  אם־ישמעו<BR>ואם־יחדלו  כי  מרי<BR>המה׃
ואתה  בן־אדם  שמע  <BR>את  אשר־אני  מדבר<BR>אליך  אל־תהי־מרי<BR>כבית  המרי  פצה  פיך<BR>ואכל  את  אשר־אני<BR>נתן  אליך׃
ואראה  והנה־יד  <BR>שלוחה  אלי  והנה־בו<BR>מגלת־ספר׃
ויפרש  אותה  לפני  <BR>והיא  כתובה  פנים<BR>ואחור  וכתוב  אליה<BR>קנים  והגה  והי׃
