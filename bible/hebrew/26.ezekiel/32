ויהי  בשתי  עשרה  <BR>שנה  בשני־עשר  חדש<BR>באחד  לחדש  היה<BR>דבר־יהוה  אלי<BR>לאמר׃
בן־אדם  שא  קינה  <BR>על־פרעה  מלך־מצרים<BR>ואמרת  אליו  כפיר<BR>גוים  נדמית  ואתה<BR>כתנים  בימים  ותגח<BR>בנהרותיך<BR>ותדלח־מים  ברגליך<BR>ותרפס  נהרותם׃
כה  אמר  אדני  יהוה  <BR>ופרשתי  עליך<BR>את־רשתי  בקהל  עמים<BR>רבים  והעלוך<BR>בחרמי׃
ונטשתיך  בארץ  <BR>על־פני  השדה  אטילך<BR>והשכנתי  עליך<BR>כל־עוף  השמים<BR>והשבעתי  ממך  חית<BR>כל־הארץ׃
ונתתי  את־בשרך  <BR>על־ההרים  ומלאתי<BR>הגאיות  רמותך׃
והשקיתי  ארץ  צפתך  <BR>מדמך  אל־ההרים<BR>ואפקים  ימלאון<BR>ממך׃
וכסיתי  בכבותך  <BR>שמים  והקדרתי<BR>את־ככביהם  שמש<BR>בענן  אכסנו  וירח<BR>לא־  יאיר  אורו׃
כל־מאורי  אור  <BR>בשמים  אקדירם  עליך<BR>ונתתי  חשך  על־ארצך<BR>נאם  אדני  יהוה׃
והכעסתי  לב  עמים  <BR>רבים  בהביאי  שברך<BR>בגוים  על־ארצות<BR>אשר  לא־ידעתם׃
והשמותי  עליך  עמים  <BR>רבים  ומלכיהם<BR>ישערו  עליך  שער<BR>בעופפי  חרבי  על־<BR>פניהם  וחרדו<BR>לרגעים  איש  לנפשו<BR>ביום  מפלתך׃
כי  כה  אמר  אדני  <BR>יהוה  חרב  מלך־בבל<BR>תבואך׃
בחרבות  גבורים  <BR>אפיל  המונך  עריצי<BR>גוים  כלם  ושדדו<BR>את־גאון  מצרים<BR>ונשמד  כל־המונה׃
והאבדתי  <BR>את־כל־בהמתה  מעל<BR>מים  רבים  ולא<BR>תדלחם  רגל־אדם  עוד<BR>ופרסות  בהמה  לא<BR>תדלחם׃
אז  אשקיע  מימיהם  <BR>ונהרותם  כשמן<BR>אוליך  נאם  אדני<BR>יהוה׃
בתתי  את־ארץ  מצרים  <BR>שממה  ונשמה  ארץ<BR>ממלאה  בהכותי<BR>את־כל־יושבי  בה<BR>וידעו  כי־אני<BR>יהוה׃
קינה  היא  וקוננוה  <BR>בנות  הגוים  תקוננה<BR>אותה  על־מצרים<BR>ועל־כל־  המונה<BR>תקוננה  אותה  נאם<BR>אדני  יהוה׃
ויהי  בשתי  עשרה  <BR>שנה  בחמשה  עשר<BR>לחדש  היה  דבר־יהוה<BR>אלי  לאמר׃
בן־אדם  נהה  <BR>על־המון  מצרים<BR>והורדהו  אותה<BR>ובנות  גוים  אדרם<BR>אל־ארץ  תחתיות<BR>את־יורדי  בור׃
ממי  נעמת  רדה  <BR>והשכבה  את־ערלים׃
בתוך  חללי־חרב  <BR>יפלו  חרב  נתנה<BR>משכו  אותה<BR>וכל־המוניה׃
ידברו־לו  אלי  <BR>גבורים  מתוך  שאול<BR>את־עזריו  ירדו<BR>שכבו  הערלים  חללי־<BR>חרב׃
שם  אשור  וכל־קהלה  <BR>סביבותיו  קברתיו<BR>כלם  חללים  הנפלים<BR>בחרב׃
אשר  נתנו  קברתיה  <BR>בירכתי־בור  ויהי<BR>קהלה  סביבות  קברתה<BR>כלם  חללים  נפלים<BR>בחרב  אשר־נתנו<BR>חתית  בארץ  חיים׃
שם  עילם  וכל־המונה  <BR>סביבות  קברתה  כלם<BR>חללים  הנפלים  בחרב<BR>אשר־  ירדו  ערלים<BR>אל־ארץ  תחתיות  אשר<BR>נתנו  חתיתם  בארץ<BR>חיים  וישאו  כלמתם<BR>את־יורדי  בור׃
בתוך  חללים  נתנו  <BR>משכב  לה  בכל־המונה<BR>סביבותיו  קברתה<BR>כלם  ערלים<BR>חללי־חרב  כי־נתן<BR>חתיתם  בארץ  חיים<BR>וישאו  כלמתם<BR>את־יורדי  בור  בתוך<BR>חללים  נתן׃
שם  משך  תבל  <BR>וכל־המונה<BR>סביבותיו  קברותיה<BR>כלם  ערלים  מחללי<BR>חרב  כי־  נתנו<BR>חתיתם  בארץ  חיים׃
ולא  ישכבו  <BR>את־גבורים  נפלים<BR>מערלים  אשר<BR>ירדו־שאול<BR>בכלי־מלחמתם  ויתנו<BR>את־חרבותם  תחת<BR>ראשיהם  ותהי  עונתם<BR>על־עצמותם  כי־חתית<BR>גבורים  בארץ  חיים׃
ואתה  בתוך  ערלים  <BR>תשבר  ותשכב<BR>את־חללי־חרב׃
שמה  אדום  מלכיה  <BR>וכל־נשיאיה<BR>אשר־נתנו  בגבורתם<BR>את־חללי־חרב  המה<BR>את־ערלים  ישכבו<BR>ואת־ירדי  בור׃
שמה  נסיכי  צפון  <BR>כלם  וכל־צדני<BR>אשר־ירדו  את־חללים<BR>בחתיתם  מגבורתם<BR>בושים  וישכבו<BR>ערלים  את־חללי־חרב<BR>וישאו  כלמתם<BR>את־יורדי  בור׃
אותם  יראה  פרעה  <BR>ונחם  על־כל־המונה<BR>חללי־חרב  פרעה<BR>וכל־חילו  נאם  אדני<BR>יהוה׃
כי־נתתי  את־חתיתו  <BR>בארץ  חיים  והשכב<BR>בתוך  ערלים<BR>את־חללי־חרב  פרעה<BR>וכל־המונה  נאם<BR>אדני  יהוה׃
