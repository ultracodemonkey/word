וישבני  אל־פתח  <BR>הבית  והנה־מים<BR>יצאים  מתחת  מפתן<BR>הבית  קדימה  כי־פני<BR>הבית  קדים  והמים<BR>ירדים  מתחת  מכתף<BR>הבית  הימנית  מנגב<BR>למזבח׃
ויוצאני  דרך־שער  <BR>צפונה  ויסבני  דרך<BR>חוץ  אל־שער  החוץ<BR>דרך  הפונה  קדים<BR>והנה־מים  מפכים<BR>מן־הכתף  הימנית׃
בצאת־האיש  קדים  <BR>וקו  בידו  וימד  אלף<BR>באמה  ויעברני  במים<BR>מי  אפסים׃
וימד  אלף  ויעברני  <BR>במים  מים  ברכים<BR>וימד  אלף  ויעברני<BR>מי  מתנים׃
וימד  אלף  נחל  אשר  <BR>לא־אוכל  לעבר<BR>כי־גאו  המים  מי<BR>שחו  נחל  אשר  לא־<BR>יעבר׃
ויאמר  אלי  הראית  <BR>בן־אדם  ויולכני<BR>וישבני  שפת  הנחל׃
בשובני  והנה  <BR>אל־שפת  הנחל  עץ  רב<BR>מאד  מזה  ומזה׃
ויאמר  אלי  המים  <BR>האלה  יוצאים<BR>אל־הגלילה  הקדמונה<BR>וירדו  על־הערבה<BR>ובאו  הימה  אל־הימה<BR>המוצאים  ונרפאו<BR>המים׃
והיה  כל־נפש  חיה  <BR>אשר־ישרץ  אל<BR>כל־אשר  יבוא  שם<BR>נחלים  יחיה  והיה<BR>הדגה  רבה  מאד  כי<BR>באו  שמה  המים  האלה<BR>וירפאו  וחי  כל<BR>אשר־יבוא  שמה<BR>הנחל׃
והיה  יעמדו  עליו  <BR>דוגים  מעין  גדי<BR>ועד־עין  עגלים<BR>משטוח  לחרמים  יהיו<BR>למינה  תהיה  דגתם<BR>כדגת  הים  הגדול<BR>רבה  מאד׃
בצאתו  וגבאיו  ולא  <BR>ירפאו  למלח  נתנו׃
ועל־הנחל  יעלה  <BR>על־שפתו  מזה  ומזה<BR>כל־עץ־מאכל<BR>לא־יבול  עלהו  ולא־<BR>יתם  פריו  לחדשיו<BR>יבכר  כי  מימיו<BR>מן־המקדש  המה<BR>יוצאים  והיו  פריו<BR>למאכל  ועלהו<BR>לתרופה׃
כה  אמר  אדני  יהוה  <BR>גה  גבול  אשר<BR>תתנחלו  את־הארץ<BR>לשני  עשר  שבטי<BR>ישראל  יוסף  חבלים׃
ונחלתם  אותה  איש  <BR>כאחיו  אשר  נשאתי<BR>את־ידי  לתתה<BR>לאבתיכם  ונפלה<BR>הארץ  הזאת  לכם<BR>בנחלה׃
וזה  גבול  הארץ  <BR>לפאת  צפונה  מן־הים<BR>הגדול  הדרך  חתלן<BR>לבוא  צדדה׃
חמת  ברותה  סברים  <BR>אשר  בין־גבול  דמשק<BR>ובין  גבול  חמת  חצר<BR>התיכון  אשר<BR>אל־גבול  חורן׃
והיה  גבול  מן־הים  <BR>חצר  עינון  גבול<BR>דמשק  וצפון  צפונה<BR>וגבול  חמת  ואת  פאת<BR>צפון׃
ופאת  קדים  מבין  <BR>חורן  ומבין־דמשק<BR>ומבין  הגלעד  ומבין<BR>ארץ  ישראל  הירדן<BR>מגבול  על־הים<BR>הקדמוני  תמדו  ואת<BR>פאת  קדימה׃
ופאת  נגב  תימנה  <BR>מתמר  עד־מי  מריבות<BR>קדש  נחלה  אל־הים<BR>הגדול  ואת<BR>פאת־תימנה  נגבה׃
ופאת־ים  הים  הגדול  <BR>מגבול  עד־נכח  לבוא<BR>חמת  זאת  פאת־ים׃
וחלקתם  את־הארץ  <BR>הזאת  לכם  לשבטי<BR>ישראל׃
והיה  תפלו  אותה  <BR>בנחלה  לכם  ולהגרים<BR>הגרים  בתוככם<BR>אשר־הולדו  בנים<BR>בתוככם  והיו  לכם<BR>כאזרח  בבני  ישראל<BR>אתכם  יפלו  בנחלה<BR>בתוך  שבטי  ישראל׃
והיה  בשבט  אשר־גר  <BR>הגר  אתו  שם  תתנו<BR>נחלתו  נאם  אדני<BR>יהוה׃
