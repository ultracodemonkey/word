כה־אמר  אדני  יהוה  <BR>שער  החצר  הפנימית<BR>הפנה  קדים  יהיה<BR>סגור  ששת  ימי<BR>המעשה  וביום  השבת<BR>יפתח  וביום  החדש<BR>יפתח׃
ובא  הנשיא  דרך  <BR>אולם  השער  מחוץ<BR>ועמד  על־מזוזת<BR>השער  ועשו  הכהנים<BR>את־עולתו<BR>ואת־שלמיו  והשתחוה<BR>על־מפתן  השער  ויצא<BR>והשער  לא־יסגר  עד־<BR>הערב׃
והשתחוו  עם־הארץ  <BR>פתח  השער  ההוא<BR>בשבתות  ובחדשים<BR>לפני  יהוה׃
והעלה  אשר־יקרב  <BR>הנשיא  ליהוה  ביום<BR>השבת  ששה  כבשים<BR>תמימם  ואיל  תמים׃
ומנחה  איפה  לאיל  <BR>ולכבשים  מנחה  מתת<BR>ידו  ושמן  הין<BR>לאיפה׃
וביום  החדש  פר  <BR>בן־בקר  תמימם  וששת<BR>כבשם  ואיל  תמימם<BR>יהיו׃
ואיפה  לפר  ואיפה  <BR>לאיל  יעשה  מנחה<BR>ולכבשים  כאשר  תשיג<BR>ידו  ושמן  הין<BR>לאיפה׃
ובבוא  הנשיא  דרך  <BR>אולם  השער  יבוא<BR>ובדרכו  יצא׃
ובבוא  עם־הארץ  <BR>לפני  יהוה  במועדים<BR>הבא  דרך־שער  צפון<BR>להשתחות  יצא<BR>דרך־שער  נגב  והבא<BR>דרך־שער  נגב  יצא<BR>דרך־שער  צפונה  לא<BR>ישוב  דרך  השער<BR>אשר־בא  בו  כי  נכחו<BR>יצאו׃
והנשיא  בתוכם  <BR>בבואם  יבוא  ובצאתם<BR>יצאו׃
ובחגים  ובמועדים  <BR>תהיה  המנחה  איפה<BR>לפר  ואיפה  לאיל<BR>ולכבשים  מתת  ידו<BR>ושמן  הין  לאיפה׃
וכי־יעשה  הנשיא  <BR>נדבה  עולה<BR>או־שלמים  נדבה<BR>ליהוה  ופתח  לו  את<BR>השער  הפנה  קדים<BR>ועשה  את־עלתו<BR>ואת־שלמיו  כאשר<BR>יעשה  ביום  השבת<BR>ויצא  וסגר  את־השער<BR>אחרי  צאתו׃
וכבש  בן־שנתו  תמים  <BR>תעשה  עולה  ליום<BR>ליהוה  בבקר  בבקר<BR>תעשה  אתו׃
ומנחה  תעשה  עליו  <BR>בבקר  בבקר  ששית<BR>האיפה  ושמן  שלישית<BR>ההין  לרס  את־  הסלת<BR>מנחה  ליהוה  חקות<BR>עולם  תמיד׃
ועשו  את־הכבש  <BR>ואת־המנחה<BR>ואת־השמן  בבקר<BR>בבקר  עולת  תמיד׃
כה־אמר  אדני  יהוה  <BR>כי־יתן  הנשיא  מתנה<BR>לאיש  מבניו  נחלתו<BR>היא  לבניו  תהיה<BR>אחזתם  היא  בנחלה׃
וכי־יתן  מתנה  <BR>מנחלתו  לאחד<BR>מעבדיו  והיתה  לו<BR>עד־שנת  הדרור  ושבת<BR>לנשיא  אך  נחלתו<BR>בניו  להם  תהיה׃
ולא־יקח  הנשיא  <BR>מנחלת  העם  להונתם<BR>מאחזתם  מאחזתו<BR>ינחל  את־בניו  למען<BR>אשר  לא־יפצו  עמי<BR>איש  מאחזתו׃
ויביאני  במבוא  אשר  <BR>על־כתף  השער<BR>אל־הלשכות  הקדש<BR>אל־הכהנים  הפנות<BR>צפונה  והנה־שם<BR>מקום  בירכתם  ימה׃
ויאמר  אלי  זה  <BR>המקום  אשר<BR>יבשלו־שם  הכהנים<BR>את־האשם  ואת־החטאת<BR>אשר  יאפו  את־המנחה<BR>לבלתי  הוציא<BR>אל־החצר  החיצונה<BR>לקדש  את־העם׃
ויוציאני  אל־החצר  <BR>החיצנה  ויעבירני<BR>אל־ארבעת  מקצועי<BR>החצר  והנה  חצר<BR>במקצע  החצר  חצר<BR>במקצע  החצר׃
בארבעת  מקצעות  <BR>החצר  חצרות  קטרות<BR>ארבעים  ארך  ושלשים<BR>רחב  מדה  אחת<BR>לארבעתם  מהקצעות׃
וטור  סביב  בהם  <BR>סביב  לארבעתם<BR>ומבשלות  עשוי  מתחת<BR>הטירות  סביב׃
ויאמר  אלי  אלה  בית  <BR>המבשלים  אשר<BR>יבשלו־שם  משרתי<BR>הבית  את־זבח  העם׃
