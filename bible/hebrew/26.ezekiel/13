ויהי  דבר־יהוה  אלי  <BR>לאמר׃
בן־אדם  הנבא  <BR>אל־נביאי  ישראל<BR>הנבאים  ואמרת<BR>לנביאי  מלבם  שמעו<BR>דבר־  יהוה׃
כה  אמר  אדני  יהוה  <BR>הוי  על־הנביאים<BR>הנבלים  אשר  הלכים<BR>אחר  רוחם  ולבלתי<BR>ראו׃
כשעלים  בחרבות  <BR>נביאיך  ישראל  היו׃
לא  עליתם  בפרצות  <BR>ותגדרו  גדר  על־בית<BR>ישראל  לעמד  במלחמה<BR>ביום  יהוה׃
חזו  שוא  וקסם  כזב  <BR>האמרים  נאם־יהוה<BR>ויהוה  לא  שלחם<BR>ויחלו  לקים  דבר׃
הלוא  מחזה־שוא  <BR>חזיתם  ומקסם  כזב<BR>אמרתם  ואמרים<BR>נאם־יהוה  ואני  לא<BR>דברתי׃
לכן  כה  אמר  אדני  <BR>יהוה  יען  דברכם<BR>שוא  וחזיתם  כזב<BR>לכן  הנני  אליכם<BR>נאם  אדני  יהוה׃
והיתה  ידי  <BR>אל־הנביאים  החזים<BR>שוא  והקסמים  כזב<BR>בסוד  עמי  לא־יהיו<BR>ובכתב  בית־ישראל<BR>לא  יכתבו  ואל־אדמת<BR>ישראל  לא  יבאו<BR>וידעתם  כי  אני<BR>אדני  יהוה׃
יען  וביען  הטעו  <BR>את־עמי  לאמר  שלום<BR>ואין  שלום  והוא<BR>בנה  חיץ  והנם  טחים<BR>אתו  תפל׃
אמר  אל־טחי  תפל  <BR>ויפל  היה  גשם  שוטף<BR>ואתנה  אבני  אלגביש<BR>תפלנה  ורוח  סערות<BR>תבקע׃
והנה  נפל  הקיר  <BR>הלוא  יאמר  אליכם<BR>איה  הטיח  אשר<BR>טחתם׃
לכן  כה  אמר  אדני  <BR>יהוה  ובקעתי<BR>רוח־סערות  בחמתי<BR>וגשם  שטף  באפי<BR>יהיה  ואבני  אלגביש<BR>בחמה  לכלה׃
והרסתי  את־הקיר  <BR>אשר־טחתם  תפל<BR>והגעתיהו  אל־הארץ<BR>ונגלה  יסדו  ונפלה<BR>וכליתם  בתוכה<BR>וידעתם  כי־אני<BR>יהוה׃
וכליתי  את־חמתי  <BR>בקיר  ובטחים  אתו<BR>תפל  ואמר  לכם  אין<BR>הקיר  ואין  הטחים<BR>אתו׃
נביאי  ישראל  <BR>הנבאים  אל־ירושלם<BR>והחזים  לה  חזון<BR>שלם  ואין  שלם  נאם<BR>אדני  יהוה׃
ואתה  בן־אדם  שים  <BR>פניך  אל־בנות  עמך<BR>המתנבאות  מלבהן<BR>והנבא  עליהן׃
ואמרת  כה־אמר  אדני  <BR>יהוה  הוי  למתפרות<BR>כסתות  על  כל־אצילי<BR>ידי  ועשות  המספחות<BR>על־ראש  כל־קומה<BR>לצודד  נפשות<BR>הנפשות  תצודדנה<BR>לעמי  ונפשות  לכנה<BR>תחיינה׃
ותחללנה  אתי  <BR>אל־עמי  בשעלי<BR>שערים  ובפתותי  לחם<BR>להמית  נפשות  אשר<BR>לא־תמותנה  ולחיות<BR>נפשות  אשר<BR>לא־תחיינה  בכזבכם<BR>לעמי  שמעי  כזב׃
לכן  כה־אמר  אדני  <BR>יהוה  הנני<BR>אל־כסתותיכנה  אשר<BR>אתנה  מצדדות  שם<BR>את־  הנפשות  לפרחות<BR>וקרעתי  אתם  מעל<BR>זרועתיכם  ושלחתי<BR>את־הנפשות  אשר  אתם<BR>מצדדות  את־נפשים<BR>לפרחת׃
וקרעתי  <BR>את־מספחתיכם<BR>והצלתי  את־עמי<BR>מידכן  ולא־יהיו<BR>עוד  בידכן  למצודה<BR>וידעתן  כי־אני<BR>יהוה׃
יען  הכאות  לב־צדיק  <BR>שקר  ואני  לא<BR>הכאבתיו  ולחזק  ידי<BR>רשע  לבלתי־  שוב<BR>מדרכו  הרע  להחיתו׃
לכן  שוא  לא  תחזינה  <BR>וקסם  לא־תקסמנה<BR>עוד  והצלתי  את־עמי<BR>מידכן  וידעתן<BR>כי־אני  יהוה׃
