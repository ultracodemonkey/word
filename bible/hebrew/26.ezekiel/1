ויהי  בשלשים  שנה  <BR>ברביעי  בחמשה  לחדש<BR>ואני  בתוך־הגולה<BR>על־נהר־כבר  נפתחו<BR>השמים  ואראה  מראות<BR>אלהים׃
בחמשה  לחדש  היא  <BR>השנה  החמישית<BR>לגלות  המלך<BR>יויכין׃
היה  היה  דבר־יהוה  <BR>אל־יחזקאל  בן־בוזי<BR>הכהן  בארץ  כשדים<BR>על־נהר־כבר  ותהי<BR>עליו  שם  יד־יהוה׃
וארא  והנה  רוח  <BR>סערה  באה  מן־הצפון<BR>ענן  גדול  ואש<BR>מתלקחת  ונגה  לו<BR>סביב  ומתוכה  כעין<BR>החשמל  מתוך  האש׃
ומתוכה  דמות  ארבע  <BR>חיות  וזה  מראיהן<BR>דמות  אדם  להנה׃
וארבעה  פנים  לאחת  <BR>וארבע  כנפים  לאחת<BR>להם׃
ורגליהם  רגל  ישרה  <BR>וכף  רגליהם  ככף<BR>רגל  עגל  ונצצים<BR>כעין  נחשת  קלל׃
וידו  אדם  מתחת  <BR>כנפיהם  על  ארבעת<BR>רבעיהם  ופניהם<BR>וכנפיהם  לארבעתם׃
חברת  אשה  אל־אחותה  <BR>כנפיהם  לא־יסבו<BR>בלכתן  איש  אל־עבר<BR>פניו  ילכו׃
ודמות  פניהם  פני  <BR>אדם  ופני  אריה<BR>אל־הימין  לארבעתם<BR>ופני־שור  מהשמאול<BR>לארבעתן  ופני־נשר<BR>לארבעתן׃
ופניהם  וכנפיהם  <BR>פרדות  מלמעלה  לאיש<BR>שתים  חברות  איש<BR>ושתים  מכסות  את<BR>גויתיהנה׃
ואיש  אל־עבר  פניו  <BR>ילכו  אל  אשר<BR>יהיה־שמה  הרוח<BR>ללכת  ילכו  לא  יסבו<BR>בלכתן׃
ודמות  החיות  <BR>מראיהם  כגחלי־אש<BR>בערות  כמראה<BR>הלפדים  היא  מתהלכת<BR>בין  החיות  ונגה<BR>לאש  ומן־האש  יוצא<BR>ברק׃
והחיות  רצוא  ושוב  <BR>כמראה  הבזק׃
וארא  החיות  והנה  <BR>אופן  אחד  בארץ  אצל<BR>החיות  לארבעת<BR>פניו׃
מראה  האופנים  <BR>ומעשיהם  כעין<BR>תרשיש  ודמות  אחד<BR>לארבעתן  ומראיהם<BR>ומעשיהם  כאשר  יהיה<BR>האופן  בתוך  האופן׃
על־ארבעת  רבעיהן  <BR>בלכתם  ילכו  לא<BR>יסבו  בלכתן׃
וגביהן  וגבה  להם  <BR>ויראה  להם  וגבתם<BR>מלאת  עינים  סביב<BR>לארבעתן׃
ובלכת  החיות  ילכו  <BR>האופנים  אצלם<BR>ובהנשא  החיות  מעל<BR>הארץ  ינשאו<BR>האופנים׃
על  אשר  יהיה־שם  <BR>הרוח  ללכת  ילכו<BR>שמה  הרוח  ללכת<BR>והאופנים  ינשאו<BR>לעמתם  כי  רוח  החיה<BR>באופנים׃
בלכתם  ילכו  ובעמדם  <BR>יעמדו  ובהנשאם  מעל<BR>הארץ  ינשאו<BR>האופנים  לעמתם  כי<BR>רוח  החיה  באופנים׃
ודמות  על־ראשי  <BR>החיה  רקיע  כעין<BR>הקרח  הנורא  נטוי<BR>על־ראשיהם  מלמעלה׃
ותחת  הרקיע  כנפיהם  <BR>ישרות  אשה<BR>אל־אחותה  לאיש<BR>שתים  מכסות  להנה<BR>ולאיש  שתים  מכסות<BR>להנה  את  גויתיהם׃
ואשמע  את־קול  <BR>כנפיהם  כקול  מים<BR>רבים  כקול־שדי<BR>בלכתם  קול  המלה<BR>כקול  מחנה  בעמדם<BR>תרפינה  כנפיהן׃
ויהי־קול  מעל  <BR>לרקיע  אשר  על־ראשם<BR>בעמדם  תרפינה<BR>כנפיהן׃
וממעל  לרקיע  אשר  <BR>על־ראשם  כמראה<BR>אבן־ספיר  דמות  כסא<BR>ועל  דמות  הכסא<BR>דמות  כמראה  אדם<BR>עליו  מלמעלה׃
וארא  כעין  חשמל  <BR>כמראה־אש  בית־לה<BR>סביב  ממראה  מתניו<BR>ולמעלה  וממראה<BR>מתניו  ולמטה  ראיתי<BR>כמראה־אש  ונגה  לו<BR>סביב׃
כמראה  הקשת  אשר  <BR>יהיה  בענן  ביום<BR>הגשם  כן  מראה  הנגה<BR>סביב  הוא  מראה<BR>דמות  כבוד־יהוה<BR>ואראה  ואפל  על־פני<BR>ואשמע  קול  מדבר׃
