ויהי  דבר־יהוה  אלי  <BR>לאמר׃
בן־אדם  אמר  לנגיד  <BR>צר  כה־אמר  אדני<BR>יהוה  יען  גבה  לבך<BR>ותאמר  אל  אני  מושב<BR>אלהים  ישבתי  בלב<BR>ימים  ואתה  אדם<BR>ולא־אל  ותתן  לבך<BR>כלב  אלהים׃
הנה  חכם  אתה  מדנאל  <BR>כל־סתום  לא  עממוך׃
בחכמתך  ובתבונתך  <BR>עשית  לך  חיל  ותעש<BR>זהב  וכסף<BR>באוצרותיך׃
ברב  חכמתך  ברכלתך  <BR>הרבית  חילך  ויגבה<BR>לבבך  בחילך׃
לכן  כה  אמר  אדני  <BR>יהוה  יען  תתך<BR>את־לבבך  כלב<BR>אלהים׃
לכן  הנני  מביא  <BR>עליך  זרים  עריצי<BR>גוים  והריקו<BR>חרבותם  על־יפי<BR>חכמתך  וחללו<BR>יפעתך׃
לשחת  יורדוך  ומתה  <BR>ממותי  חלל  בלב<BR>ימים׃
האמר  תאמר  אלהים  <BR>אני  לפני  הרגך<BR>ואתה  אדם  ולא־אל<BR>ביד  מחלליך׃
מותי  ערלים  תמות  <BR>ביד־זרים  כי  אני<BR>דברתי  נאם  אדני<BR>יהוה׃
ויהי  דבר־יהוה  אלי  <BR>לאמר׃
בן־אדם  שא  קינה  <BR>על־מלך  צור  ואמרת<BR>לו  כה  אמר  אדני<BR>יהוה  אתה  חותם<BR>תכנית  מלא  חכמה<BR>וכליל  יפי׃
בעדן  גן־אלהים  <BR>היית  כל־אבן  יקרה<BR>מסכתך  אדם  פטדה<BR>ויהלם  תרשיש  שהם<BR>וישפה  ספיר  נפך<BR>וברקת  וזהב  מלאכת<BR>תפיך  ונקביך  בך<BR>ביום  הבראך  כוננו׃
את־כרוב  ממשח  <BR>הסוכך  ונתתיך  בהר<BR>קדש  אלהים  היית<BR>בתוך  אבני־אש<BR>התהלכת׃
תמים  אתה  בדרכיך  <BR>מיום  הבראך<BR>עד־נמצא  עולתה  בך׃
ברב  רכלתך  מלו  <BR>תוכך  חמס  ותחטא<BR>ואחללך  מהר  אלהים<BR>ואבדך  כרוב  הסכך<BR>מתוך  אבני־אש׃
גבה  לבך  ביפיך  שחת  <BR>חכמתך  על־יפעתך<BR>על־ארץ  השלכתיך<BR>לפני  מלכים  נתתיך<BR>לראוה  בך׃
מרב  עוניך  בעול  <BR>רכלתך  חללת  מקדשיך<BR>ואוצא־אש  מתוכך<BR>היא  אכלתך  ואתנך<BR>לאפר  על־הארץ<BR>לעיני  כל־ראיך׃
כל־יודעיך  בעמים  <BR>שממו  עליך  בלהות<BR>היית  ואינך<BR>עד־עולם׃
ויהי  דבר־יהוה  אלי  <BR>לאמר׃
בן־אדם  שים  פניך  <BR>אל־צידון  והנבא<BR>עליה׃
ואמרת  כה  אמר  אדני  <BR>יהוה  הנני  עליך<BR>צידון  ונכבדתי<BR>בתוכך  וידעו<BR>כי־אני  יהוה<BR>בעשותי  בה  שפטים<BR>ונקדשתי  בה׃
ושלחתי־בה  דבר  ודם  <BR>בחוצותיה  ונפלל<BR>חלל  בתוכה  בחרב<BR>עליה  מסביב  וידעו<BR>כי־אני  יהוה׃
ולא־יהיה  עוד  לבית  <BR>ישראל  סלון  ממאיר<BR>וקוץ  מכאב  מכל<BR>סביבתם  השאטים<BR>אותם  וידעו  כי  אני<BR>אדני  יהוה׃
כה־אמר  אדני  יהוה  <BR>בקבצי  את־בית<BR>ישראל  מן־העמים<BR>אשר  נפצו  בם<BR>ונקדשתי  בם  לעיני<BR>הגוים  וישבו<BR>על־אדמתם  אשר  נתתי<BR>לעבדי  ליעקב׃
וישבו  עליה  לבטח  <BR>ובנו  בתים  ונטעו<BR>כרמים  וישבו  לבטח<BR>בעשותי  שפטים  בכל<BR>השאטים  אתם<BR>מסביבותם  וידעו  כי<BR>אני  יהוה  אלהיהם׃
