ותשא  אתי  רוח  ותבא  <BR>אתי  אל־שער<BR>בית־יהוה  הקדמוני<BR>הפונה  קדימה  והנה<BR>בפתח  השער  עשרים<BR>וחמשה  איש  ואראה<BR>בתוכם  את־יאזניה<BR>בן־עזר  ואת־<BR>פלטיהו  בן־בניהו<BR>שרי  העם׃
ויאמר  אלי  בן־אדם  <BR>אלה  האנשים  החשבים<BR>און  והיעצים<BR>עצת־רע  בעיר  הזאת׃
האמרים  לא  בקרוב  <BR>בנות  בתים  היא<BR>הסיר  ואנחנו  הבשר׃
לכן  הנבא  עליהם  <BR>הנבא  בן־אדם׃
ותפל  עלי  רוח  יהוה  <BR>ויאמר  אלי  אמר<BR>כה־אמר  יהוה  כן<BR>אמרתם  בית  ישראל<BR>ומעלות  רוחכם  אני<BR>ידעתיה׃
הרביתם  חלליכם  <BR>בעיר  הזאת  ומלאתם<BR>חוצתיה  חלל׃
לכן  כה־אמר  אדני  <BR>יהוה  חלליכם  אשר<BR>שמתם  בתוכה  המה<BR>הבשר  והיא  הסיר<BR>ואתכם  הוציא<BR>מתוכה׃
חרב  יראתם  וחרב  <BR>אביא  עליכם  נאם<BR>אדני  יהוה׃
והוצאתי  אתכם  <BR>מתוכה  ונתתי  אתכם<BR>ביד־זרים  ועשיתי<BR>בכם  שפטים׃
בחרב  תפלו  על־גבול  <BR>ישראל  אשפוט  אתכם<BR>וידעתם  כי־אני<BR>יהוה׃
היא  לא־תהיה  לכם  <BR>לסיר  ואתם  תהיו<BR>בתוכה  לבשר<BR>אל־גבול  ישראל<BR>אשפט  אתכם׃
וידעתם  כי־אני  <BR>יהוה  אשר  בחקי  לא<BR>הלכתם  ומשפטי  לא<BR>עשיתם  וכמשפטי<BR>הגוים  אשר<BR>סביבותיכם  עשיתם׃
ויהי  כהנבאי  <BR>ופלטיהו  בן־בניה<BR>מת  ואפל  על־פני<BR>ואזעק  קול־גדול<BR>ואמר  אהה  אדני<BR>יהוה  כלה  אתה  עשה<BR>את  שארית  ישראל׃
ויהי  דבר־יהוה  אלי  <BR>לאמר׃
בן־אדם  אחיך  אחיך  <BR>אנשי  גאלתך<BR>וכל־בית  ישראל  כלה<BR>אשר  אמרו  להם  ישבי<BR>ירושלם  רחקו  מעל<BR>יהוה  לנו  היא  נתנה<BR>הארץ  למורשה׃
לכן  אמר  כה־אמר  <BR>אדני  יהוה  כי<BR>הרחקתים  בגוים  וכי<BR>הפיצותים  בארצות<BR>ואהי  להם  למקדש<BR>מעט  בארצות<BR>אשר־באו  שם׃
לכן  אמר  כה־אמר  <BR>אדני  יהוה  וקבצתי<BR>אתכם  מן־העמים<BR>ואספתי  אתכם  מן־<BR>הארצות  אשר  נפצותם<BR>בהם  ונתתי  לכם<BR>את־אדמת  ישראל׃
ובאו־שמה  והסירו  <BR>את־כל־שקוציה<BR>ואת־כל־תועבותיה<BR>ממנה׃
ונתתי  להם  לב  אחד  <BR>ורוח  חדשה  אתן<BR>בקרבכם  והסרתי  לב<BR>האבן  מבשרם  ונתתי<BR>להם  לב  בשר׃
למען  בחקתי  ילכו  <BR>ואת־משפטי  ישמרו<BR>ועשו  אתם  והיו־לי<BR>לעם  ואני  אהיה  להם<BR>לאלהים׃
ואל־לב  שקוציהם  <BR>ותועבותיהם  לבם<BR>הלך  דרכם  בראשם<BR>נתתי  נאם  אדני<BR>יהוה׃
וישאו  הכרובים  <BR>את־כנפיהם<BR>והאופנים  לעמתם<BR>וכבוד  אלהי־ישראל<BR>עליהם  מלמעלה׃
ויעל  כבוד  יהוה  <BR>מעל  תוך  העיר<BR>ויעמד  על־ההר  אשר<BR>מקדם  לעיר׃
ורוח  נשאתני  <BR>ותביאני  כשדימה<BR>אל־הגולה  במראה<BR>ברוח  אלהים  ויעל<BR>מעלי  המראה  אשר<BR>ראיתי׃
ואדבר  אל־הגולה  את  <BR>כל־דברי  יהוה  אשר<BR>הראני׃
