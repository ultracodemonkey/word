ויהי  דבר־יהוה  אלי  <BR>לאמר׃
בן־אדם  הודע  <BR>את־ירושלם<BR>את־תועבתיה׃
ואמרת  כה־אמר  אדני  <BR>יהוה  לירושלם<BR>מכרתיך  ומלדתיך<BR>מארץ  הכנעני  אביך<BR>האמרי  ואמך  חתית׃
ומולדותיך  ביום  <BR>הולדת  אתך  לא־כרת<BR>שרך  ובמים  לא־רחצת<BR>למשעי  והמלח  לא<BR>המלחת  והחתל  לא<BR>חתלת׃
לא־חסה  עליך  עין  <BR>לעשות  לך  אחת  מאלה<BR>לחמלה  עליך  ותשלכי<BR>אל־פני  השדה  בגעל<BR>נפשך  ביום  הלדת<BR>אתך׃
ואעבר  עליך  ואראך  <BR>מתבוססת  בדמיך<BR>ואמר  לך  בדמיך  חיי<BR>ואמר  לך  בדמיך<BR>חיי׃
רבבה  כצמח  השדה  <BR>נתתיך  ותרבי<BR>ותגדלי  ותבאי  בעדי<BR>עדיים  שדים  נכנו<BR>ושערך  צמח  ואת  ערם<BR>ועריה׃
ואעבר  עליך  ואראך  <BR>והנה  עתך  עת  דדים<BR>ואפרש  כנפי  עליך<BR>ואכסה  ערותך  ואשבע<BR>לך  ואבוא  בברית<BR>אתך  נאם  אדני  יהוה<BR>ותהיי  לי׃
וארחצך  במים  ואשטף  <BR>דמיך  מעליך  ואסכך<BR>בשמן׃
ואלבישך  רקמה  <BR>ואנעלך  תחש  ואחבשך<BR>בשש  ואכסך  משי׃
ואעדך  עדי  ואתנה  <BR>צמידים  על־ידיך<BR>ורביד  על־גרונך׃
ואתן  נזם  על־אפך  <BR>ועגילים  על־אזניך<BR>ועטרת  תפארת<BR>בראשך׃
ותעדי  זהב  וכסף  <BR>ומלבושך  ששי  ומשי<BR>ורקמה  סלת  ודבש<BR>ושמן  אכלתי  ותיפי<BR>במאד  מאד  ותצלחי<BR>למלוכה׃
ויצא  לך  שם  בגוים  <BR>ביפיך  כי  כליל  הוא<BR>בהדרי  אשר־שמתי<BR>עליך  נאם  אדני<BR>יהוה׃
ותבטחי  ביפיך  <BR>ותזני  על־שמך<BR>ותשפכי  את־תזנותיך<BR>על־כל־עובר  לו־<BR>יהי׃
ותקחי  מבגדיך  <BR>ותעשי־לך  במות<BR>טלאות  ותזני  עליהם<BR>לא  באות  ולא  יהיה׃
ותקחי  כלי  תפארתך  <BR>מזהבי  ומכספי  אשר<BR>נתתי  לך  ותעשי־לך<BR>צלמי  זכר<BR>ותזני־בם׃
ותקחי  את־בגדי  <BR>רקמתך  ותכסים<BR>ושמני  וקטרתי  נתתי<BR>לפניהם׃
ולחמי  אשר־נתתי  לך  <BR>סלת  ושמן  ודבש<BR>האכלתיך  ונתתיהו<BR>לפניהם  לריח  ניחח<BR>ויהי  נאם  אדני<BR>יהוה׃
ותקחי  את־בניך  <BR>ואת־בנותיך  אשר<BR>ילדת  לי  ותזבחים<BR>להם  לאכול  המעט<BR>מתזנתך׃
ותשחטי  את־בני  <BR>ותתנים  בהעביר<BR>אותם  להם׃
ואת  כל־תועבתיך  <BR>ותזנתיך  לא  זכרתי<BR>את־ימי  נעוריך<BR>בהיותך  ערם  ועריה<BR>מתבוססת  בדמך<BR>היית׃
ויהי  אחרי  כל־רעתך  <BR>אוי  אוי  לך  נאם<BR>אדני  יהוה׃
ותבני־לך  גב  <BR>ותעשי־לך  רמה<BR>בכל־רחוב׃
אל־כל־ראש  דרך  <BR>בנית  רמתך  ותתעבי<BR>את־יפיך  ותפשקי<BR>את־רגליך  לכל־<BR>עובר  ותרבי<BR>את־תזנתך׃
ותזני  <BR>אל־בני־מצרים<BR>שכניך  גדלי  בשר<BR>ותרבי  את־תזנתך<BR>להכעיסני׃
והנה  נטיתי  ידי  <BR>עליך  ואגרע  חקך<BR>ואתנך  בנפש<BR>שנאותיך  בנות<BR>פלשתים  הנכלמות<BR>מדרכך  זמה׃
ותזני  אל־בני  אשור  <BR>מבלתי  שבעתך<BR>ותזנים  וגם  לא<BR>שבעת׃
ותרבי  את־תזנותך  <BR>אל־ארץ  כנען<BR>כשדימה  וגם־בזאת<BR>לא  שבעת׃
מה  אמלה  לבתך  נאם  <BR>אדני  יהוה  בעשותך<BR>את־כל־אלה  מעשה<BR>אשה־זונה  שלטת׃
בבנותיך  גבך  בראש  <BR>כל־דרך  ורמתך<BR>עשיתי  בכל־רחוב<BR>ולא־הייתי  כזונה<BR>לקלס  אתנן׃
האשה  המנאפת  תחת  <BR>אישה  תקח  את־זרים׃
לכל־זנות  יתנו־נדה  <BR>ואת  נתת  את־נדניך<BR>לכל־מאהביך  ותשחדי<BR>אותם  לבוא  אליך<BR>מסביב  בתזנותיך׃
ויהי־בך  הפך  <BR>מן־הנשים  בתזנותיך<BR>ואחריך  לא  זונה<BR>ובתתך  אתנן  ואתנן<BR>לא  נתן־לך  ותהי<BR>להפך׃
לכן  זונה  שמעי  <BR>דבר־יהוה׃
כה־אמר  אדני  יהוה  <BR>יען  השפך  נחשתך<BR>ותגלה  ערותך<BR>בתזנותיך  על־<BR>מאהביך  ועל<BR>כל־גלולי  תועבותיך<BR>וכדמי  בניך  אשר<BR>נתת  להם׃
לכן  הנני  מקבץ  <BR>את־כל־מאהביך  אשר<BR>ערבת  עליהם  ואת<BR>כל־אשר  אהבת  על<BR>כל־אשר  שנאת<BR>וקבצתי  אתם  עליך<BR>מסביב  וגליתי<BR>ערותך  אלהם  וראו<BR>את־כל־  ערותך׃
ושפטתיך  משפטי  <BR>נאפות  ושפכת  דם<BR>ונתתיך  דם  חמה<BR>וקנאה׃
ונתתי  אותך  בידם  <BR>והרסו  גבך  ונתצו<BR>רמתיך  והפשיטו<BR>אותך  בגדיך  ולקחו<BR>כלי  תפארתך<BR>והניחוך  עירם<BR>ועריה׃
והעלו  עליך  קהל  <BR>ורגמו  אותך  באבן<BR>ובתקוך  בחרבותם׃
ושרפו  בתיך  באש  <BR>ועשו־בך  שפטים<BR>לעיני  נשים  רבות<BR>והשבתיך  מזונה<BR>וגם־אתנן  לא<BR>תתני־עוד׃
והנחתי  חמתי  בך  <BR>וסרה  קנאתי  ממך<BR>ושקטתי  ולא  אכעס<BR>עוד׃
יען  אשר  לא־זכרתי  <BR>את־ימי  נעוריך<BR>ותרגזי־לי  בכל־אלה<BR>וגם־אני  הא  דרכך<BR>בראש  נתתי  נאם<BR>אדני  יהוה  ולא<BR>עשיתי  את־הזמה  על<BR>כל־תועבתיך׃
הנה  כל־המשל  עליך  <BR>ימשל  לאמר  כאמה<BR>בתה׃
בת־אמך  את  געלת  <BR>אישה  ובניה  ואחות<BR>אחותך  את  אשר  געלו<BR>אנשיהן  ובניהן<BR>אמכן  חתית  ואביכן<BR>אמרי׃
ואחותך  הגדולה  <BR>שמרון  היא  ובנותיה<BR>היושבת  על־שמאולך<BR>ואחותך  הקטנה  ממך<BR>היושבת  מימינך  סדם<BR>ובנותיה׃
ולא  בדרכיהן  הלכת  <BR>ובתועבותיהן  עשיתי<BR>כמעט  קט  ותשחתי<BR>מהן  בכל־  דרכיך׃
חי־אני  נאם  אדני  <BR>יהוה  אם־עשתה  סדם<BR>אחותך  היא  ובנותיה<BR>כאשר  עשית  את<BR>ובנותיך׃
הנה־זה  היה  עון  <BR>סדם  אחותך  גאון<BR>שבעת־לחם  ושלות<BR>השקט  היה  לה<BR>ולבנותיה  ויד־עני<BR>ואביון  לא  החזיקה׃
ותגבהינה  ותעשינה  <BR>תועבה  לפני  ואסיר<BR>אתהן  כאשר  ראיתי׃
ושמרון  כחצי  <BR>חטאתיך  לא  חטאה<BR>ותרבי  את־תועבותיך<BR>מהנה  ותצדקי  את־<BR>אחותך<BR>בכל־תועבותיך  אשר<BR>עשיתי׃
גם־את  שאי  כלמתך  <BR>אשר  פללת  לאחותך<BR>בחטאתיך  אשר־התעבת<BR>מהן  תצדקנה  ממך<BR>וגם־את  בושי  ושאי<BR>כלמתך  בצדקתך<BR>אחיותך׃
ושבתי  את־שביתהן  <BR>את־שבית  סדם<BR>ובנותיה  ואת־שבית<BR>שמרון  ובנותיה<BR>ושבית  שביתיך<BR>בתוכהנה׃
למען  תשאי  כלמתך  <BR>ונכלמת  מכל  אשר<BR>עשית  בנחמך  אתן׃
ואחותיך  סדם  <BR>ובנותיה  תשבן<BR>לקדמתן  ושמרון<BR>ובנותיה  תשבן<BR>לקדמתן  ואת<BR>ובנותיך  תשבינה<BR>לקדמתכן׃
ולוא  היתה  סדם  <BR>אחותך  לשמועה  בפיך<BR>ביום  גאוניך׃
בטרם  תגלה  רעתך  <BR>כמו  עת  חרפת<BR>בנות־ארם<BR>וכל־סביבותיה  בנות<BR>פלשתים  השאטות<BR>אותך  מסביב׃
את־זמתך  <BR>ואת־תועבותיך  את<BR>נשאתים  נאם  יהוה׃
כי  כה  אמר  אדני  <BR>יהוה  ועשית  אותך<BR>כאשר  עשית<BR>אשר־בזית  אלה  להפר<BR>ברית׃
וזכרתי  אני  <BR>את־בריתי  אותך<BR>בימי  נעוריך<BR>והקמותי  לך  ברית<BR>עולם׃
וזכרת  את־דרכיך  <BR>ונכלמת  בקחתך<BR>את־אחותיך  הגדלות<BR>ממך  אל־הקטנות  ממך<BR>ונתתי  אתהן  לך<BR>לבנות  ולא  מבריתך׃
והקימותי  אני  <BR>את־בריתי  אתך<BR>וידעת  כי־אני<BR>יהוה׃
למען  תזכרי  ובשת  <BR>ולא  יהיה־לך  עוד<BR>פתחון  פה  מפני<BR>כלמתך  בכפרי־לך<BR>לכל־אשר  עשית  נאם<BR>אדני  יהוה׃
