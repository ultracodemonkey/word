ואתה  שא  קינה  <BR>אל־נשיאי  ישראל׃
ואמרת  מה  אמך  לביא  <BR>בין  אריות  רבצה<BR>בתוך  כפרים  רבתה<BR>גוריה׃
ותעל  אחד  מגריה  <BR>כפיר  היה  וילמד<BR>לטרף־טרף  אדם  אכל׃
וישמעו  אליו  גוים  <BR>בשחתם  נתפש  ויבאהו<BR>בחחים  אל־ארץ<BR>מצרים׃
ותרא  כי  נוחלה  <BR>אבדה  תקותה  ותקח<BR>אחד  מגריה  כפיר<BR>שמתהו׃
ויתהלך  בתוך־אריות  <BR>כפיר  היה  וילמד<BR>לטרף־טרף  אדם  אכל׃
וידע  אלמנותיו  <BR>ועריהם  החריב  ותשם<BR>ארץ  ומלאה  מקול<BR>שאגתו׃
ויתנו  עליו  גוים  <BR>סביב  ממדינות<BR>ויפרשו  עליו  רשתם<BR>בשחתם  נתפש׃
ויתנהו  בסוגר  <BR>בחחים  ויבאהו<BR>אל־מלך  בבל  יבאהו<BR>במצדות  למען  לא־<BR>ישמע  קולו  עוד<BR>אל־הרי  ישראל׃
אמך  כגפן  בדמך  <BR>על־מים  שתולה  פריה<BR>וענפה  היתה  ממים<BR>רבים׃
ויהיו־לה  מטות  עז  <BR>אל־שבטי  משלים<BR>ותגבה  קומתו<BR>על־בין  עבתים  וירא<BR>בגבהו  ברב  דליתיו׃
ותתש  בחמה  לארץ  <BR>השלכה  ורוח  הקדים<BR>הוביש  פריה  התפרקו<BR>ויבשו  מטה  עזה  אש<BR>אכלתהו׃
ועתה  שתולה  במדבר  <BR>בארץ  ציה  וצמא׃
ותצא  אש  ממטה  בדיה  <BR>פריה  אכלה  ולא־היה<BR>בה  מטה־עז  שבט<BR>למשול  קינה  היא<BR>ותהי  לקינה׃
