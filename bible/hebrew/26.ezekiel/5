ואתה  בן־אדם  קח־לך  <BR>חרב  חדה  תער<BR>הגלבים  תקחנה  לך<BR>והעברת  על־ראשך<BR>ועל־זקנך  ולקחת  לך<BR>מאזני  משקל<BR>וחלקתם׃
שלשית  באור  תבעיר  <BR>בתוך  העיר  כמלאת<BR>ימי  המצור  ולקחת<BR>את־השלשית  תכה<BR>בחרב  סביבותיה<BR>והשלשית  תזרה  לרוח<BR>וחרב  אריק  אחריהם׃
ולקחת  משם  מעט  <BR>במספר  וצרת  אותם<BR>בכנפיך׃
ומהם  עוד  תקח  <BR>והשלכת  אותם<BR>אל־תוך  האש  ושרפת<BR>אתם  באש  ממנו<BR>תצא־אש  אל־כל־בית<BR>ישראל׃
כה  אמר  אדני  יהוה  <BR>זאת  ירושלם  בתוך<BR>הגוים  שמתיה<BR>וסביבותיה  ארצות׃
ותמר  את־משפטי  <BR>לרשעה  מן־הגוים<BR>ואת־חקותי<BR>מן־הארצות  אשר<BR>סביבותיה  כי<BR>במשפטי  מאסו<BR>וחקותי  לא־הלכו<BR>בהם׃
לכן  כה־אמר  אדני  <BR>יהוה  יען  המנכם<BR>מן־הגוים  אשר<BR>סביבותיכם  בחקותי<BR>לא  הלכתם<BR>ואת־משפטי  לא<BR>עשיתם  וכמשפטי<BR>הגוים  אשר<BR>סביבותיכם  לא<BR>עשיתם׃
לכן  כה  אמר  אדני  <BR>יהוה  הנני  עליך<BR>גם־אני  ועשיתי<BR>בתוכך  משפטים<BR>לעיני  הגוים׃
ועשיתי  בך  את  אשר  <BR>לא־עשיתי  ואת<BR>אשר־לא־אעשה  כמהו<BR>עוד  יען  כל־<BR>תועבתיך׃
לכן  אבות  יאכלו  <BR>בנים  בתוכך  ובנים<BR>יאכלו  אבותם<BR>ועשיתי  בך  שפטים<BR>וזריתי<BR>את־כל־שאריתך<BR>לכל־רוח׃
לכן  חי־אני  נאם  <BR>אדני  יהוה  אם־לא<BR>יען  את־מקדשי  טמאת<BR>בכל־שקוציך<BR>ובכל־תועבתיך<BR>וגם־אני  אגרע<BR>ולא־תחוס  עיני<BR>וגם־אני  לא  אחמול׃
שלשתיך  בדבר  ימותו  <BR>וברעב  יכלו  בתוכך<BR>והשלשית  בחרב  יפלו<BR>סביבותיך  והשלישית<BR>לכל־רוח  אזרה  וחרב<BR>אריק  אחריהם׃
וכלה  אפי  והנחותי  <BR>חמתי  בם  והנחמתי<BR>וידעו  כי־אני  יהוה<BR>דברתי  בקנאתי<BR>בכלותי  חמתי  בם׃
ואתנך  לחרבה  <BR>ולחרפה  בגוים  אשר<BR>סביבותיך  לעיני<BR>כל־עובר׃
והיתה  חרפה  וגדופה  <BR>מוסר  ומשמה  לגוים<BR>אשר  סביבותיך<BR>בעשותי  בך  שפטים<BR>באף  ובחמה  ובתכחות<BR>חמה  אני  יהוה<BR>דברתי׃
בשלחי  את־חצי  הרעב  <BR>הרעים  בהם  אשר  היו<BR>למשחית  אשר־אשלח<BR>אותם  לשחתכם  ורעב<BR>אסף  עליכם  ושברתי<BR>לכם  מטה־לחם׃
ושלחתי  עליכם  רעב  <BR>וחיה  רעה  ושכלך<BR>ודבר  ודם  יעבר־בך<BR>וחרב  אביא  עליך<BR>אני  יהוה  דברתי׃
