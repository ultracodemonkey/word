ויהי  דבר־יהוה  אלי  <BR>לאמר׃
בן־אדם  הנבא  <BR>על־רועי  ישראל<BR>הנבא  ואמרת  אליהם<BR>לרעים  כה  אמר  אדני<BR>יהוה  הוי<BR>רעי־ישראל  אשר  היו<BR>רעים  אותם  הלוא<BR>הצאן  ירעו  הרעים׃
את־החלב  תאכלו  <BR>ואת־הצמר  תלבשו<BR>הבריאה  תזבחו  הצאן<BR>לא  תרעו׃
את־הנחלות  לא  <BR>חזקתם  ואת־החולה<BR>לא־רפאתם  ולנשברת<BR>לא  חבשתם  ואת־<BR>הנדחת  לא  השבתם<BR>ואת־האבדת  לא<BR>בקשתם  ובחזקה<BR>רדיתם  אתם  ובפרך׃
ותפוצינה  מבלי  רעה  <BR>ותהיינה  לאכלה<BR>לכל־חית  השדה<BR>ותפוצינה׃
ישגו  צאני  <BR>בכל־ההרים  ועל<BR>כל־גבעה  רמה  ועל<BR>כל־פני  הארץ  נפצו<BR>צאני  ואין  דורש<BR>ואין  מבקש׃
לכן  רעים  שמעו  <BR>את־דבר  יהוה׃
חי־אני  נאם  אדני  <BR>יהוה  אם־לא  יען<BR>היות־צאני  לבז<BR>ותהיינה  צאני<BR>לאכלה  לכל־חית<BR>השדה  מאין  רעה<BR>ולא־דרשו  רעי<BR>את־צאני  וירעו<BR>הרעים  אותם<BR>ואת־צאני  לא  רעו׃
לכן  הרעים  שמעו  <BR>דבר־יהוה׃
כה־אמר  אדני  יהוה  <BR>הנני  אל־הרעים<BR>ודרשתי  את־צאני<BR>מידם  והשבתים<BR>מרעות  צאן<BR>ולא־ירעו  עוד<BR>הרעים  אותם  והצלתי<BR>צאני  מפיהם<BR>ולא־תהיין  להם<BR>לאכלה׃
כי  כה  אמר  אדני  <BR>יהוה  הנני־אני<BR>ודרשתי  את־צאני<BR>ובקרתים׃
כבקרת  רעה  עדרו  <BR>ביום־היותו<BR>בתוך־צאנו  נפרשות<BR>כן  אבקר  את־צאני<BR>והצלתי  אתהם<BR>מכל־המקומת  אשר<BR>נפצו  שם  ביום  ענן<BR>וערפל׃
והוצאתים  מן־העמים  <BR>וקבצתים  מן־הארצות<BR>והביאתים  אל־אדמתם<BR>ורעיתים  אל־הרי<BR>ישראל  באפיקים<BR>ובכל  מושבי  הארץ׃
במרעה־טוב  ארעה  <BR>אתם  ובהרי<BR>מרום־ישראל  יהיה<BR>נוהם  שם  תרבצנה<BR>בנוה  טוב  ומרעה<BR>שמן  תרעינה  אל־הרי<BR>ישראל׃
אני  ארעה  צאני  <BR>ואני  ארביצם  נאם<BR>אדני  יהוה׃
את־האבדת  אבקש  <BR>ואת־הנדחת  אשיב<BR>ולנשברת  אחבש<BR>ואת־החולה  אחזק<BR>ואת־  השמנה<BR>ואת־החזקה  אשמיד<BR>ארענה  במשפט׃
ואתנה  צאני  כה  אמר  <BR>אדני  יהוה  הנני<BR>שפט  בין־שה  לשה<BR>לאילים  ולעתודים׃
המעט  מכם  המרעה  <BR>הטוב  תרעו  ויתר<BR>מרעיכם  תרמסו<BR>ברגליכם  ומשקע־מים<BR>תשתו  ואת  הנותרים<BR>ברגליכם  תרפשון׃
וצאני  מרמס  רגליכם  <BR>תרעינה  ומרפש<BR>רגליכם  תשתינה׃
לכן  כה  אמר  אדני  <BR>יהוה  אליהם<BR>הנני־אני  ושפטתי<BR>בין־שה  בריה  ובין<BR>שה  רזה׃
יען  בצד  ובכתף  <BR>תהדפו  ובקרניכם<BR>תנגחו  כל־הנחלות<BR>עד  אשר  הפיצותם<BR>אותנה  אל־החוצה׃
והושעתי  לצאני  <BR>ולא־תהיינה  עוד<BR>לבז  ושפטתי  בין  שה<BR>לשה׃
והקמתי  עליהם  רעה  <BR>אחד  ורעה  אתהן  את<BR>עבדי  דויד  הוא<BR>ירעה  אתם<BR>והוא־יהיה  להן<BR>לרעה׃
ואני  יהוה  אהיה  <BR>להם  לאלהים  ועבדי<BR>דוד  נשיא  בתוכם<BR>אני  יהוה  דברתי׃
וכרתי  להם  ברית  <BR>שלום  והשבתי<BR>חיה־רעה  מן־הארץ<BR>וישבו  במדבר  לבטח<BR>וישנו  ביערים׃
ונתתי  אותם  <BR>וסביבות  גבעתי<BR>ברכה  והורדתי  הגשם<BR>בעתו  גשמי  ברכה<BR>יהיו׃
ונתן  עץ  השדה  <BR>את־פריו  והארץ  תתן<BR>יבולה  והיו<BR>על־אדמתם  לבטח<BR>וידעו  כי־אני  יהוה<BR>בשברי  את־מטות  עלם<BR>והצלתים  מיד<BR>העבדים  בהם׃
ולא־יהיו  עוד  בז  <BR>לגוים  וחית  הארץ<BR>לא  תאכלם  וישבו<BR>לבטח  ואין  מחריד׃
והקמתי  להם  מטע  <BR>לשם  ולא־יהיו  עוד<BR>אספי  רעב  בארץ<BR>ולא־ישאו  עוד  כלמת<BR>הגוים׃
וידעו  כי  אני  יהוה  <BR>אלהיהם  אתם  והמה<BR>עמי  בית  ישראל  נאם<BR>אדני  יהוה׃
ואתן  צאני  צאן  <BR>מרעיתי  אדם  אתם<BR>אני  אלהיכם  נאם<BR>אדני  יהוה׃
