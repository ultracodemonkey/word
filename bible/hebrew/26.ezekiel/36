ואתה  בן־אדם  הנבא  <BR>אל־הרי  ישראל<BR>ואמרת  הרי  ישראל<BR>שמעו  דבר־יהוה׃
כה  אמר  אדני  יהוה  <BR>יען  אמר  האויב<BR>עליכם  האח  ובמות<BR>עולם  למורשה  היתה<BR>לנו׃
לכן  הנבא  ואמרת  כה  <BR>אמר  אדני  יהוה  יען<BR>ביען  שמות  ושאף<BR>אתכם  מסביב<BR>להיותכם  מורשה<BR>לשארית  הגוים<BR>ותעלו  על־שפת  לשון<BR>ודבת־עם׃
לכן  הרי  ישראל  <BR>שמעו  דבר־אדני<BR>יהוה  כה־אמר  אדני<BR>יהוה  להרים<BR>ולגבעות  לאפיקים<BR>ולגאיות  ולחרבות<BR>השממות  ולערים<BR>הנעזבות  אשר  היו<BR>לבז  וללעג  לשארית<BR>הגוים  אשר  מסביב׃
לכן  כה־אמר  אדני  <BR>יהוה  אם־לא  באש<BR>קנאתי  דברתי<BR>על־שארית  הגוים<BR>ועל־  אדום  כלא  אשר<BR>נתנו־את־ארצי  להם<BR>למורשה  בשמחת<BR>כל־לבב  בשאט  נפש<BR>למען  מגרשה  לבז׃
לכן  הנבא  על־אדמת  <BR>ישראל  ואמרת  להרים<BR>ולגבעות  לאפיקים<BR>ולגאיות  כה־  אמר<BR>אדני  יהוה  הנני<BR>בקנאתי  ובחמתי<BR>דברתי  יען  כלמת<BR>גוים  נשאתם׃
לכן  כה  אמר  אדני  <BR>יהוה  אני  נשאתי<BR>את־ידי  אם־לא<BR>הגוים  אשר  לכם<BR>מסביב  המה  כלמתם<BR>ישאו׃
ואתם  הרי  ישראל  <BR>ענפכם  תתנו  ופריכם<BR>תשאו  לעמי  ישראל<BR>כי  קרבו  לבוא׃
כי  הנני  אליכם  <BR>ופניתי  אליכם<BR>ונעבדתם  ונזרעתם׃
והרביתי  עליכם  אדם  <BR>כל־בית  ישראל  כלה<BR>ונשבו  הערים<BR>והחרבות  תבנינה׃
והרביתי  עליכם  אדם  <BR>ובהמה  ורבו  ופרו<BR>והושבתי  אתכם<BR>כקדמותיכם  והטבתי<BR>מראשתיכם  וידעתם<BR>כי־אני  יהוה׃
והולכתי  עליכם  אדם  <BR>את־עמי  ישראל<BR>וירשוך  והיית  להם<BR>לנחלה  ולא־  תוסף<BR>עוד  לשכלם׃
כה  אמר  אדני  יהוה  <BR>יען  אמרים  לכם<BR>אכלת  אדם  אתי<BR>ומשכלת  גויך  היית׃
לכן  אדם  לא־תאכלי  <BR>עוד  וגויך  לא<BR>תכשלי־עוד  נאם<BR>אדני  יהוה׃
ולא־אשמיע  אליך  <BR>עוד  כלמת  הגוים<BR>וחרפת  עמים  לא<BR>תשאי־עוד  וגויך<BR>לא־תכשלי  עוד  נאם<BR>אדני  יהוה׃
ויהי  דבר־יהוה  אלי  <BR>לאמר׃
בן־אדם  בית  ישראל  <BR>ישבים  על־אדמתם<BR>ויטמאו  אותה  בדרכם<BR>ובעלילותם  כטמאת<BR>הנדה  היתה  דרכם<BR>לפני׃
ואשפך  חמתי  עליהם  <BR>על־הדם  אשר־שפכו<BR>על־הארץ  ובגלוליהם<BR>טמאוה׃
ואפיץ  אתם  בגוים  <BR>ויזרו  בארצות<BR>כדרכם  וכעלילותם<BR>שפטתים׃
ויבוא  אל־הגוים  <BR>אשר־באו  שם  ויחללו<BR>את־שם  קדשי  באמר<BR>להם  עם־יהוה  אלה<BR>ומארצו  יצאו׃
ואחמל  על־שם  קדשי  <BR>אשר  חללוהו  בית<BR>ישראל  בגוים<BR>אשר־באו  שמה׃
לכן  אמר  <BR>לבית־ישראל  כה  אמר<BR>אדני  יהוה  לא<BR>למענכם  אני  עשה<BR>בית  ישראל  כי<BR>אם־לשם־קדשי  אשר<BR>חללתם  בגוים<BR>אשר־באתם  שם׃
וקדשתי  את־שמי  <BR>הגדול  המחלל  בגוים<BR>אשר  חללתם  בתוכם<BR>וידעו  הגוים<BR>כי־אני  יהוה  נאם<BR>אדני  יהוה  בהקדשי<BR>בכם  לעיניהם׃
ולקחתי  אתכם  <BR>מן־הגוים  וקבצתי<BR>אתכם  מכל־הארצות<BR>והבאתי  אתכם  אל־<BR>אדמתכם׃
וזרקתי  עליכם  מים  <BR>טהורים  וטהרתם  מכל<BR>טמאותיכם<BR>ומכל־גלוליכם  אטהר<BR>אתכם׃
ונתתי  לכם  לב  חדש  <BR>ורוח  חדשה  אתן<BR>בקרבכם  והסרתי<BR>את־לב  האבן  מבשרכם<BR>ונתתי  לכם  לב  בשר׃
ואת־רוחי  אתן  <BR>בקרבכם  ועשיתי  את<BR>אשר־בחקי  תלכו<BR>ומשפטי  תשמרו<BR>ועשיתם׃
וישבתם  בארץ  אשר  <BR>נתתי  לאבתיכם<BR>והייתם  לי  לעם<BR>ואנכי  אהיה  לכם<BR>לאלהים׃
והושעתי  אתכם  מכל  <BR>טמאותיכם  וקראתי<BR>אל־הדגן  והרביתי<BR>אתו  ולא־אתן  עליכם<BR>רעב׃
והרביתי  את־פרי  <BR>העץ  ותנובת  השדה<BR>למען  אשר  לא  תקחו<BR>עוד  חרפת  רעב<BR>בגוים׃
וזכרתם  את־דרכיכם  <BR>הרעים  ומעלליכם<BR>אשר  לא־טובים<BR>ונקטתם  בפניכם  על<BR>עונתיכם  ועל<BR>תועבותיכם׃
לא  למענכם  אני־עשה  <BR>נאם  אדני  יהוה<BR>יודע  לכם  בושו<BR>והכלמו  מדרכיכם<BR>בית  ישראל׃
כה  אמר  אדני  יהוה  <BR>ביום  טהרי  אתכם<BR>מכל  עונותיכם<BR>והושבתי  את־  הערים<BR>ונבנו  החרבות׃
והארץ  הנשמה  תעבד  <BR>תחת  אשר  היתה  שממה<BR>לעיני  כל־עובר׃
ואמרו  הארץ  הלזו  <BR>הנשמה  היתה<BR>כגן־עדן  והערים<BR>החרבות  והנשמות<BR>והנהרסות  בצורות<BR>ישבו׃
וידעו  הגוים  אשר  <BR>ישארו  סביבותיכם<BR>כי  אני  יהוה  בניתי<BR>הנהרסות  נטעתי<BR>הנשמה  אני  יהוה<BR>דברתי  ועשיתי׃
כה  אמר  אדני  יהוה  <BR>עוד  זאת  אדרש<BR>לבית־ישראל  לעשות<BR>להם  ארבה  אתם  כצאן<BR>אדם׃
כצאן  קדשים  כצאן  <BR>ירושלם  במועדיה  כן<BR>תהיינה  הערים<BR>החרבות  מלאות  צאן<BR>אדם  וידעו  כי־אני<BR>יהוה׃
