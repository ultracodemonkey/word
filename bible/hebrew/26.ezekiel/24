ויהי  דבר־יהוה  אלי  <BR>בשנה  התשיעית  בחדש<BR>העשירי  בעשור  לחדש<BR>לאמר׃
בן־אדם  כתוב־לך  <BR>את־שם  היום  את־עצם<BR>היום  הזה  סמך<BR>מלך־בבל  אל־<BR>ירושלם  בעצם  היום<BR>הזה׃
ומשל  אל־בית־המרי  <BR>משל  ואמרת  אליהם<BR>כה  אמר  אדני  יהוה<BR>שפת  הסיר  שפת<BR>וגם־יצק  בו  מים׃
אסף  נתחיה  אליה  <BR>כל־נתח  טוב  ירך<BR>וכתף  מבחר  עצמים<BR>מלא׃
מבחר  הצאן  לקוח  <BR>וגם  דור  העצמים<BR>תחתיה  רתח  רתחיה<BR>גם־בשלו  עצמיה<BR>בתוכה׃
לכן  כה־אמר  אדני  <BR>יהוה  אוי  עיר<BR>הדמים  סיר  אשר<BR>חלאתה  בה  וחלאתה<BR>לא  יצאה  ממנה<BR>לנתחיה  לנתחיה<BR>הוציאה  לא־נפל<BR>עליה  גורל׃
כי  דמה  בתוכה  היה  <BR>על־צחיח  סלע  שמתהו<BR>לא  שפכתהו  על־הארץ<BR>לכסות  עליו  עפר׃
להעלות  חמה  לנקם  <BR>נקם  נתתי  את־דמה<BR>על־צחיח  סלע  לבלתי<BR>הכסות׃
לכן  כה  אמר  אדני  <BR>יהוה  אוי  עיר<BR>הדמים  גם־אני<BR>אגדיל  המדורה׃
הרבה  העצים  הדלק  <BR>האש  התם  הבשר<BR>והרקח  המרקחה<BR>והעצמות  יחרו׃
והעמידה  על־גחליה  <BR>רקה  למען  תחם  וחרה<BR>נחשתה  ונתכה  בתוכה<BR>טמאתה  תתם  חלאתה׃
תאנים  הלאת  <BR>ולא־תצא  ממנה  רבת<BR>חלאתה  באש  חלאתה׃
בטמאתך  זמה  יען  <BR>טהרתיך  ולא  טהרת<BR>מטמאתך  לא<BR>תטהרי־עוד<BR>עד־הניחי  את־חמתי<BR>בך׃
אני  יהוה  דברתי  <BR>באה  ועשיתי<BR>לא־אפרע  ולא־אחוס<BR>ולא  אנחם  כדרכיך<BR>וכעלילותיך  שפטוך<BR>נאם  אדני  יהוה׃
ויהי  דבר־יהוה  אלי  <BR>לאמר׃
בן־אדם  הנני  לקח  <BR>ממך  את־מחמד  עיניך<BR>במגפה  ולא  תספד<BR>ולא  תבכה  ולוא<BR>תבוא  דמעתך׃
האנק  דם  מתים  אבל  <BR>לא־תעשה  פארך  חבוש<BR>עליך  ונעליך  תשים<BR>ברגליך  ולא  תעטה<BR>על־שפם  ולחם  אנשים<BR>לא  תאכל׃
ואדבר  אל־העם  בבקר  <BR>ותמת  אשתי  בערב<BR>ואעש  בבקר  כאשר<BR>צויתי׃
ויאמרו  אלי  העם  <BR>הלא־תגיד  לנו<BR>מה־אלה  לנו  כי  אתה<BR>עשה׃
ואמר  אליהם  <BR>דבר־יהוה  היה  אלי<BR>לאמר׃
אמר  לבית  ישראל  <BR>כה־אמר  אדני  יהוה<BR>הנני  מחלל<BR>את־מקדשי  גאון<BR>עזכם  מחמד  עיניכם<BR>ומחמל  נפשכם<BR>ובניכם  ובנותיכם<BR>אשר  עזבתם  בחרב<BR>יפלו׃
ועשיתם  כאשר  עשיתי  <BR>על־שפם  לא  תעטו<BR>ולחם  אנשים  לא<BR>תאכלו׃
ופארכם  על־ראשיכם  <BR>ונעליכם  ברגליכם<BR>לא  תספדו  ולא  תבכו<BR>ונמקתם  בעונתיכם<BR>ונהמתם  איש<BR>אל־אחיו׃
והיה  יחזקאל  לכם  <BR>למופת  ככל  אשר־עשה<BR>תעשו  בבאה  וידעתם<BR>כי  אני  אדני  יהוה׃
ואתה  בן־אדם  הלוא  <BR>ביום  קחתי  מהם<BR>את־מעוזם  משוש<BR>תפארתם  את־מחמד<BR>עיניהם  ואת־משא<BR>נפשם  בניהם<BR>ובנותיהם׃
ביום  ההוא  יבוא  <BR>הפליט  אליך<BR>להשמעות  אזנים׃
ביום  ההוא  יפתח  <BR>פיך  את־הפליט<BR>ותדבר  ולא  תאלם<BR>עוד  והיית  להם<BR>למופת  וידעו<BR>כי־אני  יהוה׃
