ויהי  דבר־יהוה  אלי  <BR>לאמר׃
בן־אדם  שתים  נשים  <BR>בנות  אם־אחת  היו׃
ותזנינה  במצרים  <BR>בנעוריהן  זנו  שמה<BR>מעכו  שדיהן  ושם<BR>עשו  דדי  בתוליהן׃
ושמותן  אהלה  <BR>הגדולה  ואהליבה<BR>אחותה  ותהיינה  לי<BR>ותלדנה  בנים  ובנות<BR>ושמותן  שמרון  אהלה<BR>וירושלם  אהליבה׃
ותזן  אהלה  תחתי  <BR>ותעגב  על־מאהביה<BR>אל־אשור  קרובים׃
לבשי  תכלת  פחות  <BR>וסגנים  בחורי  חמד<BR>כלם  פרשים  רכבי<BR>סוסים׃
ותתן  תזנותיה  <BR>עליהם  מבחר<BR>בני־אשור  כלם  ובכל<BR>אשר־עגבה  בכל־<BR>גלוליהם  נטמאה׃
ואת־תזנותיה  <BR>ממצרים  לא  עזבה  כי<BR>אותה  שכבו  בנעוריה<BR>והמה  עשו  דדי<BR>בתוליה  וישפכו<BR>תזנותם  עליה׃
לכן  נתתיה  <BR>ביד־מאהביה  ביד<BR>בני  אשור  אשר  עגבה<BR>עליהם׃
המה  גלו  ערותה  <BR>בניה  ובנותיה  לקחו<BR>ואותה  בחרב  הרגו<BR>ותהי־שם  לנשים<BR>ושפוטים  עשו  בה׃
ותרא  אחותה  אהליבה  <BR>ותשחת  עגבתה  ממנה<BR>ואת־תזנותיה<BR>מזנוני  אחותה׃
אל־בני  אשור  עגבה  <BR>פחות  וסגנים  קרבים<BR>לבשי  מכלול  פרשים<BR>רכבי  סוסים  בחורי<BR>חמד  כלם׃
וארא  כי  נטמאה  דרך  <BR>אחד  לשתיהן׃
ותוסף  אל־תזנותיה  <BR>ותרא  אנשי  מחקה<BR>על־הקיר  צלמי<BR>כשדיים  חקקים<BR>בששר׃
חגורי  אזור  <BR>במתניהם  סרוחי<BR>טבולים  בראשיהם<BR>מראה  שלשים  כלם<BR>דמות  בני־בבל<BR>כשדים  ארץ  מולדתם׃
ותעגב  עליהם  למראה  <BR>עיניה  ותשלח<BR>מלאכים  אליהם<BR>כשדימה׃
ויבאו  אליה  <BR>בני־בבל  למשכב<BR>דדים  ויטמאו  אותה<BR>בתזנותם  ותטמא־בם<BR>ותקע  נפשה  מהם׃
ותגל  תזנותיה  ותגל  <BR>את־ערותה  ותקע<BR>נפשי  מעליה  כאשר<BR>נקעה  נפשי  מעל<BR>אחותה׃
ותרבה  את־תזנותיה  <BR>לזכר  את־ימי<BR>נעוריה  אשר  זנתה<BR>בארץ  מצרים׃
ותעגבה  על  פלגשיהם  <BR>אשר  בשר־חמורים<BR>בשרם  וזרמת  סוסים<BR>זרמתם׃
ותפקדי  את  זמת  <BR>נעוריך  בעשות<BR>ממצרים  דדיך  למען<BR>שדי  נעוריך׃
לכן  אהליבה  כה־אמר  <BR>אדני  יהוה  הנני<BR>מעיר  את־מאהביך<BR>עליך  את  אשר־  נקעה<BR>נפשך  מהם  והבאתים<BR>עליך  מסביב׃
בני  בבל  וכל־כשדים  <BR>פקוד  ושוע  וקוע<BR>כל־בני  אשור  אותם<BR>בחורי  חמד  פחות<BR>וסגנים  כלם  שלשים<BR>וקרואים  רכבי<BR>סוסים  כלם׃
ובאו  עליך  הצן  רכב  <BR>וגלגל  ובקהל  עמים<BR>צנה  ומגן  וקובע<BR>ישימו  עליך  סביב<BR>ונתתי  לפניהם  משפט<BR>ושפטוך  במשפטיהם׃
ונתתי  קנאתי  בך  <BR>ועשו  אותך  בחמה<BR>אפך  ואזניך  יסירו<BR>ואחריתך  בחרב  תפול<BR>המה  בניך  ובנותיך<BR>יקחו  ואחריתך  תאכל<BR>באש׃
והפשיטוך  את־בגדיך  <BR>ולקחו  כלי  תפארתך׃
והשבתי  זמתך  ממך  <BR>ואת־זנותך  מארץ<BR>מצרים  ולא־תשאי<BR>עיניך  אליהם<BR>ומצרים  לא<BR>תזכרי־עוד׃
כי  כה  אמר  אדני  <BR>יהוה  הנני  נתנך<BR>ביד  אשר  שנאת  ביד<BR>אשר־נקעה  נפשך<BR>מהם׃
ועשו  אותך  בשנאה  <BR>ולקחו  כל־יגיעך<BR>ועזבוך  עירם  ועריה<BR>ונגלה  ערות  זנוניך<BR>וזמתך  ותזנותיך׃
עשה  אלה  לך  בזנותך  <BR>אחרי  גוים  על<BR>אשר־נטמאת<BR>בגלוליהם׃
בדרך  אחותך  הלכת  <BR>ונתתי  כוסה  בידך׃
כה  אמר  אדני  יהוה  <BR>כוס  אחותך  תשתי<BR>העמקה  והרחבה  תהיה<BR>לצחק  וללעג  מרבה<BR>להכיל׃
שכרון  ויגון  תמלאי  <BR>כוס  שמה  ושממה  כוס<BR>אחותך  שמרון׃
ושתית  אותה  ומצית  <BR>ואת־חרשיה  תגרמי<BR>ושדיך  תנתקי  כי<BR>אני  דברתי  נאם<BR>אדני  יהוה׃
לכן  כה  אמר  אדני  <BR>יהוה  יען  שכחת<BR>אותי  ותשליכי  אותי<BR>אחרי  גוך  וגם־  את<BR>שאי  זמתך<BR>ואת־תזנותיך׃
ויאמר  יהוה  אלי  <BR>בן־אדם  התשפוט<BR>את־אהלה<BR>ואת־אהליבה  והגד<BR>להן  את  תועבותיהן׃
כי  נאפו  ודם  <BR>בידיהן<BR>ואת־גלוליהן  נאפו<BR>וגם  את־בניהן  אשר<BR>ילדו־לי  העבירו<BR>להם  לאכלה׃
עוד  זאת  עשו  לי  <BR>טמאו  את־מקדשי<BR>ביום  ההוא<BR>ואת־שבתותי  חללו׃
ובשחטם  את־בניהם  <BR>לגלוליהם  ויבאו<BR>אל־מקדשי  ביום<BR>ההוא  לחללו  והנה־<BR>כה  עשו  בתוך  ביתי׃
ואף  כי  תשלחנה  <BR>לאנשים  באים  ממרחק<BR>אשר  מלאך  שלוח<BR>אליהם  והנה־באו<BR>לאשר  רחצת  כחלת<BR>עיניך  ועדית  עדי׃
וישבת  על־מטה  <BR>כבודה  ושלחן  ערוך<BR>לפניה  וקטרתי<BR>ושמני  שמת  עליה׃
וקול  המון  שלו  בה  <BR>ואל־אנשים  מרב  אדם<BR>מובאים  סובאים<BR>ממדבר  ויתנו<BR>צמידים  אל־ידיהן<BR>ועטרת  תפארת<BR>על־ראשיהן׃
ואמר  לבלה  נאופים  <BR>עת  יזנה  תזנותה<BR>והיא׃
ויבוא  אליה  כבוא  <BR>אל־אשה  זונה  כן<BR>באו  אל־אהלה<BR>ואל־אהליבה  אשת<BR>הזמה׃
ואנשים  צדיקם  המה  <BR>ישפטו  אותהם  משפט<BR>נאפות  ומשפט  שפכות<BR>דם  כי  נאפת  הנה<BR>ודם  בידיהן׃
כי  כה  אמר  אדני  <BR>יהוה  העלה  עליהם<BR>קהל  ונתן  אתהן<BR>לזעוה  ולבז׃
ורגמו  עליהן  אבן  <BR>קהל  וברא  אותהן<BR>בחרבותם  בניהם<BR>ובנותיהם  יהרגו<BR>ובתיהן  באש  ישרפו׃
והשבתי  זמה  <BR>מן־הארץ  ונוסרו<BR>כל־הנשים  ולא<BR>תעשינה  כזמתכנה׃
ונתנו  זמתכנה  <BR>עליכן  וחטאי<BR>גלוליכן  תשאינה<BR>וידעתם  כי  אני<BR>אדני  יהוה׃
