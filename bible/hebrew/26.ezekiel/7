ויהי  דבר־יהוה  אלי  <BR>לאמר׃
ואתה  בן־אדם  <BR>כה־אמר  אדני  יהוה<BR>לאדמת  ישראל  קץ  בא<BR>הקץ  על־ארבעת<BR>כנפות  הארץ׃
עתה  הקץ  עליך  <BR>ושלחתי  אפי  בך<BR>ושפטתיך  כדרכיך<BR>ונתתי  עליך  את  כל־<BR>תועבתיך׃
ולא־תחוס  עיני  <BR>עליך  ולא  אחמול  כי<BR>דרכיך  עליך  אתן<BR>ותועבותיך  בתוכך<BR>תהיין  וידעתם<BR>כי־אני  יהוה׃
כה  אמר  אדני  יהוה  <BR>רעה  אחת  רעה  הנה<BR>באה׃
קץ  בא  בא  הקץ  הקיץ  <BR>אליך  הנה  באה׃
באה  הצפירה  אליך  <BR>יושב  הארץ  בא  העת<BR>קרוב  היום  מהומה<BR>ולא־הד  הרים׃
עתה  מקרוב  אשפוך  <BR>חמתי  עליך  וכליתי<BR>אפי  בך  ושפטתיך<BR>כדרכיך  ונתתי  עליך<BR>את  כל־תועבותיך׃
ולא־תחוס  עיני  ולא  <BR>אחמול  כדרכיך  עליך<BR>אתן  ותועבותיך<BR>בתוכך  תהיין<BR>וידעתם  כי  אני<BR>יהוה  מכה׃
הנה  היום  הנה  באה  <BR>יצאה  הצפרה  צץ<BR>המטה  פרח  הזדון׃
החמס  קם  למטה־רשע  <BR>לא־מהם  ולא  מהמונם<BR>ולא  מהמהם  ולא־נה<BR>בהם׃
בא  העת  הגיע  היום  <BR>הקונה  אל־ישמח<BR>והמוכר  אל־יתאבל<BR>כי  חרון  אל־כל־<BR>המונה׃
כי  המוכר  אל־הממכר  <BR>לא  ישוב  ועוד<BR>בחיים  חיתם<BR>כי־חזון  אל־כל־<BR>המונה  לא  ישוב<BR>ואיש  בעונו  חיתו<BR>לא  יתחזקו׃
תקעו  בתקוע  והכין  <BR>הכל  ואין  הלך<BR>למלחמה  כי  חרוני<BR>אל־כל־המונה׃
החרב  בחוץ  והדבר  <BR>והרעב  מבית  אשר<BR>בשדה  בחרב  ימות<BR>ואשר  בעיר  רעב<BR>ודבר  יאכלנו׃
ופלטו  פליטיהם  <BR>והיו  אל־ההרים<BR>כיוני  הגאיות  כלם<BR>המות  איש  בעונו׃
כל־הידים  תרפינה  <BR>וכל־ברכים  תלכנה<BR>מים׃
וחגרו  שקים  וכסתה  <BR>אותם  פלצות  ואל<BR>כל־פנים  בושה<BR>ובכל־ראשיהם  קרחה׃
כספם  בחוצות  <BR>ישליכו  וזהבם  לנדה<BR>יהיה  כספם  וזהבם<BR>לא־יוכל  להצילם<BR>ביום  עברת  יהוה<BR>נפשם  לא  ישבעו<BR>ומעיהם  לא  ימלאו<BR>כי־מכשול  עונם<BR>היה׃
וצבי  עדיו  לגאון  <BR>שמהו  וצלמי  תועבתם<BR>שקוציהם  עשו  בו<BR>על־כן  נתתיו  להם<BR>לנדה׃
ונתתיו  ביד־הזרים  <BR>לבז  ולרשעי  הארץ<BR>לשלל  וחללה׃
והסבותי  פני  מהם  <BR>וחללו  את־צפוני<BR>ובאו־בה  פריצים<BR>וחללוה׃
עשה  הרתוק  כי  הארץ  <BR>מלאה  משפט  דמים<BR>והעיר  מלאה  חמס׃
והבאתי  רעי  גוים  <BR>וירשו  את־בתיהם<BR>והשבתי  גאון  עזים<BR>ונחלו  מקדשיהם׃
קפדה־בא  ובקשו  <BR>שלום  ואין׃
הוה  על־הוה  תבוא  <BR>ושמעה  אל־שמועה<BR>תהיה  ובקשו  חזון<BR>מנביא  ותורה  תאבד<BR>מכהן  ועצה  מזקנים׃
המלך  יתאבל  ונשיא  <BR>ילבש  שממה  וידי<BR>עם־הארץ  תבהלנה<BR>מדרכם  אעשה  אותם<BR>ובמשפטיהם  אשפטם<BR>וידעו  כי־אני<BR>יהוה׃
