ויהי  דבר־יהוה  אלי  <BR>לאמר׃
בן־אדם  שים  פניך  <BR>אל־גוג  ארץ  המגוג<BR>נשיא  ראש  משך  ותבל<BR>והנבא  עליו׃
ואמרת  כה  אמר  אדני  <BR>יהוה  הנני  אליך<BR>גוג  נשיא  ראש  משך<BR>ותבל׃
ושובבתיך  ונתתי  <BR>חחים  בלחייך<BR>והוצאתי  אותך<BR>ואת־כל־חילך  סוסים<BR>ופרשים  לבשי  מכלול<BR>כלם  קהל  רב  צנה<BR>ומגן  תפשי  חרבות<BR>כלם׃
פרס  כוש  ופוט  אתם  <BR>כלם  מגן  וכובע׃
גמר  וכל־אגפיה  בית  <BR>תוגרמה  ירכתי  צפון<BR>ואת־כל־אגפיו  עמים<BR>רבים  אתך׃
הכן  והכן  לך  אתה  <BR>וכל־קהלך  הנקהלים<BR>עליך  והיית  להם<BR>למשמר׃
מימים  רבים  תפקד  <BR>באחרית  השנים  תבוא<BR>אל־ארץ  משובבת<BR>מחרב  מקבצת  מעמים<BR>רבים  על  הרי  ישראל<BR>אשר־היו  לחרבה<BR>תמיד  והיא  מעמים<BR>הוצאה  וישבו  לבטח<BR>כלם׃
ועלית  כשאה  תבוא  <BR>כענן  לכסות  הארץ<BR>תהיה  אתה<BR>וכל־אגפיך  ועמים<BR>רבים  אותך׃
כה  אמר  אדני  יהוה  <BR>והיה  ביום  ההוא<BR>יעלו  דברים<BR>על־לבבך  וחשבת<BR>מחשבת  רעה׃
ואמרת  אעלה  על־ארץ  <BR>פרזות  אבוא  השקטים<BR>ישבי  לבטח  כלם<BR>ישבים  באין  חומה<BR>ובריח  ודלתים  אין<BR>להם׃
לשלל  שלל  ולבז  בז  <BR>להשיב  ידך<BR>על־חרבות  נושבת<BR>ואל־עם  מאסף  מגוים<BR>עשה  מקנה  וקנין<BR>ישבי  על־טבור<BR>הארץ׃
שבא  ודדן  וסחרי  <BR>תרשיש  וכל־כפריה<BR>יאמרו  לך  הלשלל<BR>שלל  אתה  בא  הלבז<BR>בז  הקהלת  קהלך<BR>לשאת  כסף  וזהב<BR>לקחת  מקנה  וקנין<BR>לשלל  שלל  גדול׃
לכן  הנבא  בן־אדם  <BR>ואמרת  לגוג  כה  אמר<BR>אדני  יהוה  הלוא<BR>ביום  ההוא  בשבת<BR>עמי  ישראל  לבטח<BR>תדע׃
ובאת  ממקומך  <BR>מירכתי  צפון  אתה<BR>ועמים  רבים  אתך<BR>רכבי  סוסים  כלם<BR>קהל  גדול  וחיל  רב׃
ועלית  על־עמי  <BR>ישראל  כענן  לכסות<BR>הארץ  באחרית  הימים<BR>תהיה  והבאותיך<BR>על־ארצי  למען  דעת<BR>הגוים  אתי  בהקדשי<BR>בך  לעיניהם  גוג׃
כה־אמר  אדני  יהוה  <BR>האתה־הוא<BR>אשר־דברתי  בימים<BR>קדמונים  ביד  עבדי<BR>נביאי  ישראל<BR>הנבאים  בימים  ההם<BR>שנים  להביא  אתך<BR>עליהם׃
והיה  ביום  ההוא  <BR>ביום  בוא  גוג<BR>על־אדמת  ישראל  נאם<BR>אדני  יהוה  תעלה<BR>חמתי  באפי׃
ובקנאתי  באש־עברתי  <BR>דברתי  אם־לא  ביום<BR>ההוא  יהיה  רעש<BR>גדול  על  אדמת<BR>ישראל׃
ורעשו  מפני  דגי  <BR>הים  ועוף  השמים<BR>וחית  השדה<BR>וכל־הרמש  הרמש  על־<BR>האדמה  וכל  האדם<BR>אשר  על־פני  האדמה<BR>ונהרסו  ההרים<BR>ונפלו  המדרגות<BR>וכל־  חומה  לארץ<BR>תפול׃
וקראתי  עליו  <BR>לכל־הרי  חרב  נאם<BR>אדני  יהוה  חרב  איש<BR>באחיו  תהיה׃
ונשפטתי  אתו  בדבר  <BR>ובדם  וגשם  שוטף<BR>ואבני  אלגביש  אש<BR>וגפרית  אמטיר  עליו<BR>ועל־אגפיו<BR>ועל־עמים  רבים  אשר<BR>אתו׃
והתגדלתי  והתקדשתי  <BR>ונודעתי  לעיני<BR>גוים  רבים  וידעו<BR>כי־אני  יהוה׃
