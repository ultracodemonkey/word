ויאמר  אלי  בן־אדם  <BR>את  אשר־תמצא  אכול<BR>אכול  את־המגלה<BR>הזאת  ולך  דבר<BR>אל־בית  ישראל׃
ואפתח  את־פי  <BR>ויאכלני  את  המגלה<BR>הזאת׃
ויאמר  אלי  בן־אדם  <BR>בטנך  תאכל  ומעיך<BR>תמלא  את  המגלה<BR>הזאת  אשר  אני  נתן<BR>אליך  ואכלה  ותהי<BR>בפי  כדבש  למתוק׃
ויאמר  אלי  בן־אדם  <BR>לך־בא  אל־בית<BR>ישראל  ודברת  בדברי<BR>אליהם׃
כי  לא  אל־עם  עמקי  <BR>שפה  וכבדי  לשון<BR>אתה  שלוח  אל־בית<BR>ישראל׃
לא  אל־עמים  רבים  <BR>עמקי  שפה  וכבדי<BR>לשון  אשר  לא־תשמע<BR>דבריהם  אם־לא<BR>אליהם  שלחתיך  המה<BR>ישמעו  אליך׃
ובית  ישראל  לא  <BR>יאבו  לשמע  אליך<BR>כי־אינם  אבים  לשמע<BR>אלי  כי  כל־בית<BR>ישראל  חזקי־מצח<BR>וקשי־לב  המה׃
הנה  נתתי  את־פניך  <BR>חזקים  לעמת  פניהם<BR>ואת־מצחך  חזק  לעמת<BR>מצחם׃
כשמיר  חזק  מצר  <BR>נתתי  מצחך  לא־תירא<BR>אותם  ולא־תחת<BR>מפניהם  כי  בית־<BR>מרי  המה׃
ויאמר  אלי  בן־אדם  <BR>את־כל־דברי  אשר<BR>אדבר  אליך  קח<BR>בלבבך  ובאזניך<BR>שמע׃
ולך  בא  אל־הגולה  <BR>אל־בני  עמך  ודברת<BR>אליהם  ואמרת  אליהם<BR>כה  אמר  אדני  יהוה<BR>אם־ישמעו<BR>ואם־יחדלו׃
ותשאני  רוח  ואשמע  <BR>אחרי  קול  רעש  גדול<BR>ברוך  כבוד־יהוה<BR>ממקומו׃
וקול  כנפי  החיות  <BR>משיקות  אשה<BR>אל־אחותה  וקול<BR>האופנים  לעמתם<BR>וקול  רעש  גדול׃
ורוח  נשאתני  <BR>ותקחני  ואלך  מר<BR>בחמת  רוחי<BR>ויד־יהוה  עלי<BR>חזקה׃
ואבוא  אל־הגולה  תל  <BR>אביב  הישבים<BR>אל־נהר־כבר  ואשר<BR>המה  יושבים  שם<BR>ואשב  שם  שבעת  ימים<BR>משמים  בתוכם׃
ויהי  מקצה  שבעת  <BR>ימים  ויהי<BR>דבר־יהוה  אלי<BR>לאמר׃
בן־אדם  צפה  נתתיך  <BR>לבית  ישראל  ושמעת<BR>מפי  דבר  והזהרת<BR>אותם  ממני׃
באמרי  לרשע  מות  <BR>תמות  ולא  הזהרתו<BR>ולא  דברת  להזהיר<BR>רשע  מדרכו  הרשעה<BR>לחיתו  הוא  רשע<BR>בעונו  ימות  ודמו<BR>מידך  אבקש׃
ואתה  כי־הזהרת  רשע  <BR>ולא־שב  מרשעו<BR>ומדרכו  הרשעה  הוא<BR>בעונו  ימות  ואתה<BR>את־נפשך  הצלת׃
ובשוב  צדיק  מצדקו  <BR>ועשה  עול  ונתתי<BR>מכשול  לפניו  הוא<BR>ימות  כי  לא  הזהרתו<BR>בחטאתו  ימות  ולא<BR>תזכרן  צדקתו  אשר<BR>עשה  ודמו  מידך<BR>אבקש׃
ואתה  כי  הזהרתו  <BR>צדיק  לבלתי  חטא<BR>צדיק  והוא  לא־חטא<BR>חיו  יחיה  כי  נזהר<BR>ואתה  את־נפשך<BR>הצלת׃
ותהי  עלי  שם  <BR>יד־יהוה  ויאמר  אלי<BR>קום  צא  אל־הבקעה<BR>ושם  אדבר  אותך׃
ואקום  ואצא  <BR>אל־הבקעה  והנה־שם<BR>כבוד־יהוה  עמד<BR>ככבוד  אשר  ראיתי<BR>על־  נהר־כבר  ואפל<BR>על־פני׃
ותבא־בי  רוח  <BR>ותעמדני  על־רגלי<BR>וידבר  אתי  ויאמר<BR>אלי  בא  הסגר  בתוך<BR>ביתך׃
ואתה  בן־אדם  הנה  <BR>נתנו  עליך  עבותים<BR>ואסרוך  בהם  ולא<BR>תצא  בתוכם׃
ולשונך  אדביק  <BR>אל־חכך  ונאלמת<BR>ולא־תהיה  להם  לאיש<BR>מוכיח  כי  בית  מרי<BR>המה׃
ובדברי  אותך  אפתח  <BR>את־פיך  ואמרת<BR>אליהם  כה  אמר  אדני<BR>יהוה  השמע  ישמע<BR>והחדל  יחדל  כי  בית<BR>מרי  המה׃
