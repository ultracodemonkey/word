ויהי  לתשובת  השנה  <BR>לעת  צאת  המלאכים<BR>וישלח  דוד  את־יואב<BR>ואת־עבדיו  עמו<BR>ואת־כל־ישראל<BR>וישחתו  את־בני<BR>עמון  ויצרו  על־רבה<BR>ודוד  יושב<BR>בירושלם׃
ויהי  לעת  הערב  <BR>ויקם  דוד  מעל<BR>משכבו  ויתהלך<BR>על־גג  בית־המלך<BR>וירא  אשה  רחצת  מעל<BR>הגג  והאשה  טובת<BR>מראה  מאד׃
וישלח  דוד  וידרש  <BR>לאשה  ויאמר<BR>הלוא־זאת  בת־שבע<BR>בת־אליעם  אשת<BR>אוריה  החתי׃
וישלח  דוד  מלאכים  <BR>ויקחה  ותבוא  אליו<BR>וישכב  עמה  והיא<BR>מתקדשת  מטמאתה<BR>ותשב  אל־ביתה׃
ותהר  האשה  ותשלח  <BR>ותגד  לדוד  ותאמר<BR>הרה  אנכי׃
וישלח  דוד  אל־יואב  <BR>שלח  אלי  את־אוריה<BR>החתי  וישלח  יואב<BR>את־אוריה  אל־דוד׃
ויבא  אוריה  אליו  <BR>וישאל  דוד  לשלום<BR>יואב  ולשלום  העם<BR>ולשלום  המלחמה׃
ויאמר  דוד  לאוריה  <BR>רד  לביתך  ורחץ<BR>רגליך  ויצא  אוריה<BR>מבית  המלך  ותצא<BR>אחריו  משאת  המלך׃
וישכב  אוריה  פתח  <BR>בית  המלך  את<BR>כל־עבדי  אדניו  ולא<BR>ירד  אל־ביתו׃
ויגדו  לדוד  לאמר  <BR>לא־ירד  אוריה<BR>אל־ביתו  ויאמר  דוד<BR>אל־אוריה  הלוא<BR>מדרך  אתה  בא  מדוע<BR>לא־ירדת  אל־ביתך׃
ויאמר  אוריה  <BR>אל־דוד  הארון<BR>וישראל  ויהודה<BR>ישבים  בסכות  ואדני<BR>יואב  ועבדי  אדני<BR>על־פני  השדה  חנים<BR>ואני  אבוא  אל־ביתי<BR>לאכל  ולשתות  ולשכב<BR>עם־אשתי  חיך  וחי<BR>נפשך  אם־אעשה<BR>את־הדבר  הזה׃
ויאמר  דוד  <BR>אל־אוריה  שב  בזה<BR>גם־היום  ומחר<BR>אשלחך  וישב  אוריה<BR>בירושלם  ביום  ההוא<BR>וממחרת׃
ויקרא־לו  דוד  <BR>ויאכל  לפניו  וישת<BR>וישכרהו  ויצא  בערב<BR>לשכב  במשכבו<BR>עם־עבדי  אדניו<BR>ואל־ביתו  לא  ירד׃
ויהי  בבקר  ויכתב  <BR>דוד  ספר  אל־יואב<BR>וישלח  ביד  אוריה׃
ויכתב  בספר  לאמר  <BR>הבו  את־אוריה<BR>אל־מול  פני  המלחמה<BR>החזקה  ושבתם<BR>מאחריו  ונכה  ומת׃
ויהי  בשמור  יואב  <BR>אל־העיר  ויתן<BR>את־אוריה  אל־המקום<BR>אשר  ידע  כי<BR>אנשי־חיל  שם׃
ויצאו  אנשי  העיר  <BR>וילחמו  את־יואב<BR>ויפל  מן־העם  מעבדי<BR>דוד  וימת  גם  אוריה<BR>החתי׃
וישלח  יואב  ויגד  <BR>לדוד  את־כל־דברי<BR>המלחמה׃
ויצו  את־המלאך  <BR>לאמר  ככלותך  את<BR>כל־דברי  המלחמה<BR>לדבר  אל־המלך׃
והיה  אם־תעלה  חמת  <BR>המלך  ואמר  לך  מדוע<BR>נגשתם  אל־העיר<BR>להלחם  הלוא  ידעתם<BR>את  אשר־ירו  מעל<BR>החומה׃
מי־הכה  את־אבימלך  <BR>בן־ירבשת  הלוא־אשה<BR>השליכה  עליו  פלח<BR>רכב  מעל  החומה<BR>וימת  בתבץ  למה<BR>נגשתם  אל־החומה<BR>ואמרת  גם  עבדך<BR>אוריה  החתי  מת׃
וילך  המלאך  ויבא  <BR>ויגד  לדוד  את<BR>כל־אשר  שלחו  יואב׃
ויאמר  המלאך  <BR>אל־דוד  כי־גברו<BR>עלינו  האנשים<BR>ויצאו  אלינו  השדה<BR>ונהיה  עליהם<BR>עד־פתח  השער׃
ויראו  המוראים  <BR>אל־עבדך  מעל  החומה<BR>וימותו  מעבדי  המלך<BR>וגם  עבדך  אוריה<BR>החתי  מת׃
ויאמר  דוד  <BR>אל־המלאך  כה־תאמר<BR>אל־יואב  אל־ירע<BR>בעיניך  את־הדבר<BR>הזה  כי־כזה  וכזה<BR>תאכל  החרב  החזק<BR>מלחמתך  אל־העיר<BR>והרסה  וחזקהו׃
ותשמע  אשת  אוריה  <BR>כי־מת  אוריה  אישה<BR>ותספד  על־בעלה׃
ויעבר  האבל  וישלח  <BR>דוד  ויאספה<BR>אל־ביתו  ותהי־לו<BR>לאשה  ותלד  לו  בן<BR>וירע  הדבר  אשר־עשה<BR>דוד  בעיני  יהוה׃
