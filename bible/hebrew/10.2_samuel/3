ותהי  המלחמה  ארכה  <BR>בין  בית  שאול  ובין<BR>בית  דוד  ודוד  הלך<BR>וחזק  ובית  שאול<BR>הלכים  ודלים׃
וילדו  לדוד  בנים  <BR>בחברון  ויהי  בכורו<BR>אמנון  לאחינעם<BR>היזרעאלת׃
ומשנהו  כלאב  <BR>לאביגל  אשת  נבל<BR>הכרמלי  והשלשי<BR>אבשלום  בן־מעכה<BR>בת־  תלמי  מלך<BR>גשור׃
והרביעי  אדניה  <BR>בן־חגית  והחמישי<BR>שפטיה  בן־אביטל׃
והששי  יתרעם  לעגלה  <BR>אשת  דוד  אלה  ילדו<BR>לדוד  בחברון׃
ויהי  בהיות  המלחמה  <BR>בין  בית  שאול  ובין<BR>בית  דוד  ואבנר  היה<BR>מתחזק  בבית  שאול׃
ולשאול  פלגש  ושמה  <BR>רצפה  בת־איה  ויאמר<BR>אל־אבנר  מדוע  באתה<BR>אל־פילגש  אבי׃
ויחר  לאבנר  מאד  <BR>על־דברי  איש־בשת<BR>ויאמר  הראש  כלב<BR>אנכי  אשר  ליהודה<BR>היום  אעשה־חסד<BR>עם־בית  שאול  אביך<BR>אל־אחיו  ואל־מרעהו<BR>ולא  המציתך  ביד־<BR>דוד  ותפקד  עלי  עון<BR>האשה  היום׃
כה־יעשה  אלהים  <BR>לאבנר  וכה  יסיף  לו<BR>כי  כאשר  נשבע  יהוה<BR>לדוד  כי־כן<BR>אעשה־לו׃
להעביר  הממלכה  <BR>מבית  שאול  ולהקים<BR>את־כסא  דוד<BR>על־ישראל<BR>ועל־יהודה  מדן<BR>ועד־באר  שבע׃
ולא־יכל  עוד  להשיב  <BR>את־אבנר  דבר<BR>מיראתו  אתו׃
וישלח  אבנר  מלאכים  <BR>אל־דוד  תחתו  לאמר<BR>למי־ארץ  לאמר  כרתה<BR>בריתך  אתי  והנה<BR>ידי  עמך  להסב  אליך<BR>את־כל־ישראל׃
ויאמר  טוב  אני  <BR>אכרת  אתך  ברית  אך<BR>דבר  אחד  אנכי  שאל<BR>מאתך  לאמר  לא־<BR>תראה  את־פני  כי<BR>אם־לפני  הביאך  את<BR>מיכל  בת־שאול  בבאך<BR>לראות  את־פני׃
וישלח  דוד  מלאכים  <BR>אל־איש־בשת<BR>בן־שאול  לאמר  תנה<BR>את־אשתי  את־מיכל<BR>אשר  ארשתי  לי  במאה<BR>ערלות  פלשתים׃
וישלח  איש  בשת  <BR>ויקחה  מעם  איש  מעם<BR>פלטיאל  בן־לוש׃
וילך  אתה  אישה  <BR>הלוך  ובכה  אחריה<BR>עד־בחרים  ויאמר<BR>אליו  אבנר  לך  שוב<BR>וישב׃
ודבר־אבנר  היה  <BR>עם־זקני  ישראל<BR>לאמר  גם־תמול<BR>גם־שלשם  הייתם<BR>מבקשים  את־דוד<BR>למלך  עליכם׃
ועתה  עשו  כי  יהוה  <BR>אמר  אל־דוד  לאמר<BR>ביד  דוד  עבדי<BR>הושיע  את־עמי<BR>ישראל  מיד  פלשתים<BR>ומיד  כל־איביהם׃
וידבר  גם־אבנר  <BR>באזני  בנימין  וילך<BR>גם־אבנר  לדבר<BR>באזני  דוד  בחברון<BR>את  כל־אשר־טוב<BR>בעיני  ישראל<BR>ובעיני  כל־בית<BR>בנימן׃
ויבא  אבנר  אל־דוד  <BR>חברון  ואתו  עשרים<BR>אנשים  ויעש  דוד<BR>לאבנר  ולאנשים<BR>אשר־אתו  משתה׃
ויאמר  אבנר  אל־דוד  <BR>אקומה  ואלכה<BR>ואקבצה  אל־אדני<BR>המלך  את־כל־  ישראל<BR>ויכרתו  אתך  ברית<BR>ומלכת  בכל<BR>אשר־תאוה  נפשך<BR>וישלח  דוד  את־אבנר<BR>וילך  בשלום׃
והנה  עבדי  דוד  <BR>ויואב  בא  מהגדוד<BR>ושלל  רב  עמם  הביאו<BR>ואבנר  איננו<BR>עם־דוד  בחברון  כי<BR>שלחו  וילך  בשלום׃
ויואב  וכל־הצבא  <BR>אשר־אתו  באו  ויגדו<BR>ליואב  לאמר<BR>בא־אבנר  בן־נר  אל־<BR>המלך  וישלחהו  וילך<BR>בשלום׃
ויבא  יואב  אל־המלך  <BR>ויאמר  מה  עשיתה<BR>הנה־בא  אבנר  אליך<BR>למה־זה  שלחתו  וילך<BR>הלוך׃
ידעת  את־אבנר  <BR>בן־נר  כי  לפתתך  בא<BR>ולדעת  את־מוצאך<BR>ואת־מבואך  ולדעת<BR>את  כל־אשר  אתה<BR>עשה׃
ויצא  יואב  מעם  דוד  <BR>וישלח  מלאכים  אחרי<BR>אבנר  וישבו  אתו<BR>מבור  הסרה  ודוד  לא<BR>ידע׃
וישב  אבנר  חברון  <BR>ויטהו  יואב  אל־תוך<BR>השער  לדבר  אתו<BR>בשלי  ויכהו  שם<BR>החמש  וימת  בדם<BR>עשה־אל  אחיו׃
וישמע  דוד  מאחרי  <BR>כן  ויאמר  נקי  אנכי<BR>וממלכתי  מעם  יהוה<BR>עד־עולם  מדמי  אבנר<BR>בן־נר׃
יחלו  על־ראש  יואב  <BR>ואל  כל־בית  אביו<BR>ואל־יכרת  מבית<BR>יואב  זב  ומצרע<BR>ומחזיק  בפלך  ונפל<BR>בחרב  וחסר־לחם׃
ויואב  ואבישי  אחיו  <BR>הרגו  לאבנר  על  אשר<BR>המית  את־עשהאל<BR>אחיהם  בגבעון<BR>במלחמה׃
ויאמר  דוד  אל־יואב  <BR>ואל־כל־העם<BR>אשר־אתו  קרעו<BR>בגדיכם  וחגרו  שקים<BR>וספדו  לפני  אבנר<BR>והמלך  דוד  הלך<BR>אחרי  המטה׃
ויקברו  את־אבנר  <BR>בחברון  וישא  המלך<BR>את־קולו  ויבך<BR>אל־קבר  אבנר  ויבכו<BR>כל־העם׃
ויקנן  המלך  <BR>אל־אבנר  ויאמר<BR>הכמות  נבל  ימות<BR>אבנר׃
ידך  לא־אסרות  <BR>ורגליך  לא־לנחשתים<BR>הגשו  כנפול  לפני<BR>בני־עולה  נפלת<BR>ויספו  כל־העם<BR>לבכות  עליו׃
ויבא  כל־העם  <BR>להברות  את־דוד  לחם<BR>בעוד  היום  וישבע<BR>דוד  לאמר  כה<BR>יעשה־לי  אלהים  וכה<BR>יסיף  כי  אם־לפני<BR>בוא־השמש  אטעם־לחם<BR>או  כל־  מאומה׃
וכל־העם  הכירו  <BR>וייטב  בעיניהם  ככל<BR>אשר  עשה  המלך<BR>בעיני  כל־העם  טוב׃
וידעו  כל־העם  <BR>וכל־ישראל  ביום<BR>ההוא  כי  לא  היתה<BR>מהמלך  להמית  את־<BR>אבנר  בן־נר׃
ויאמר  המלך  <BR>אל־עבדיו  הלוא<BR>תדעו  כי־שר  וגדול<BR>נפל  היום  הזה<BR>בישראל׃
ואנכי  היום  רך  <BR>ומשוח  מלך  והאנשים<BR>האלה  בני  צרויה<BR>קשים  ממני  ישלם<BR>יהוה  לעשה  הרעה<BR>כרעתו׃
