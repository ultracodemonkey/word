ויבאו  כל־שבטי  <BR>ישראל  אל־דוד<BR>חברונה  ויאמרו<BR>לאמר  הננו  עצמך<BR>ובשרך  אנחנו׃
גם־אתמול  גם־שלשום  <BR>בהיות  שאול  מלך<BR>עלינו  אתה  הייתה<BR>מוציא  והמבי<BR>את־ישראל  ויאמר<BR>יהוה  לך  אתה  תרעה<BR>את־עמי  את־ישראל<BR>ואתה  תהיה  לנגיד<BR>על־ישראל׃
ויבאו  כל־זקני  <BR>ישראל  אל־המלך<BR>חברונה  ויכרת  להם<BR>המלך  דוד  ברית<BR>בחברון  לפני  יהוה<BR>וימשחו  את־דוד<BR>למלך  על־ישראל׃
בן־שלשים  שנה  דוד  <BR>במלכו  ארבעים  שנה<BR>מלך׃
בחברון  מלך  <BR>על־יהודה  שבע  שנים<BR>וששה  חדשים<BR>ובירושלם  מלך<BR>שלשים  ושלש  שנה  על<BR>כל־ישראל  ויהודה׃
וילך  המלך  ואנשיו  <BR>ירושלם  אל־היבסי<BR>יושב  הארץ  ויאמר<BR>לדוד  לאמר  לא־<BR>תבוא  הנה  כי<BR>אם־הסירך  העורים<BR>והפסחים  לאמר<BR>לא־יבוא  דוד  הנה׃
וילכד  דוד  את  מצדת  <BR>ציון  היא  עיר  דוד׃
ויאמר  דוד  ביום  <BR>ההוא  כל־מכה  יבסי<BR>ויגע  בצנור<BR>ואת־הפסחים  ואת־<BR>העורים  שנאו  נפש<BR>דוד  על־כן  יאמרו<BR>עור  ופסח  לא  יבוא<BR>אל־הבית׃
וישב  דוד  במצדה  <BR>ויקרא־לה  עיר  דוד<BR>ויבן  דוד  סביב<BR>מן־המלוא  וביתה׃
וילך  דוד  הלוך  <BR>וגדול  ויהוה  אלהי<BR>צבאות  עמו׃
וישלח  חירם  מלך־צר  <BR>מלאכים  אל־דוד<BR>ועצי  ארזים  וחרשי<BR>עץ  וחרשי  אבן  קיר<BR>ויבנו־בית  לדוד׃
וידע  דוד  כי־הכינו  <BR>יהוה  למלך<BR>על־ישראל  וכי  נשא<BR>ממלכתו  בעבור  עמו<BR>ישראל׃
ויקח  דוד  עוד  <BR>פלגשים  ונשים<BR>מירושלם  אחרי  באו<BR>מחברון  ויולדו  עוד<BR>לדוד  בנים  ובנות׃
ואלה  שמות  הילדים  <BR>לו  בירושלם  שמוע<BR>ושובב  ונתן  ושלמה׃
ויבחר  ואלישוע  <BR>ונפג  ויפיע׃
ואלישמע  ואלידע  <BR>ואליפלט׃
וישמעו  פלשתים  <BR>כי־משחו  את־דוד<BR>למלך  על־ישראל<BR>ויעלו  כל־פלשתים<BR>לבקש  את־דוד  וישמע<BR>דוד  וירד<BR>אל־המצודה׃
ופלשתים  באו  <BR>וינטשו  בעמק<BR>רפאים׃
וישאל  דוד  ביהוה  <BR>לאמר  האעלה<BR>אל־פלשתים  התתנם<BR>בידי  ויאמר  יהוה<BR>אל־דוד  עלה  כי־נתן<BR>אתן  את־הפלשתים<BR>בידך׃
ויבא  דוד  <BR>בבעל־פרצים  ויכם<BR>שם  דוד  ויאמר  פרץ<BR>יהוה  את־איבי  לפני<BR>כפרץ  מים  על־כן<BR>קרא  שם־המקום  ההוא<BR>בעל  פרצים׃
ויעזבו־שם  <BR>את־עצביהם  וישאם<BR>דוד  ואנשיו׃
ויספו  עוד  פלשתים  <BR>לעלות  וינטשו  בעמק<BR>רפאים׃
וישאל  דוד  ביהוה  <BR>ויאמר  לא  תעלה  הסב<BR>אל־אחריהם  ובאת<BR>להם  ממול  בכאים׃
ויהי  בשמעך  את־קול  <BR>צעדה  בראשי  הבכאים<BR>אז  תחרץ  כי  אז  יצא<BR>יהוה  לפניך  להכות<BR>במחנה  פלשתים׃
ויעש  דוד  כן  כאשר  <BR>צוהו  יהוה  ויך<BR>את־פלשתים  מגבע<BR>עד־באך  גזר׃
