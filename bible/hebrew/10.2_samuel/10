ויהי  אחרי־כן  וימת  <BR>מלך  בני  עמון<BR>וימלך  חנון  בנו<BR>תחתיו׃
ויאמר  דוד  <BR>אעשה־חסד  עם־חנון<BR>בן־נחש  כאשר  עשה<BR>אביו  עמדי  חסד<BR>וישלח  דוד  לנחמו<BR>ביד־עבדיו  אל־אביו<BR>ויבאו  עבדי  דוד<BR>ארץ  בני  עמון׃
ויאמרו  שרי  <BR>בני־עמון  אל־חנון<BR>אדניהם  המכבד  דוד<BR>את־אביך  בעיניך<BR>כי־שלח  לך  מנחמים<BR>הלוא  בעבור  חקור<BR>את־העיר  ולרגלה<BR>ולהפכה  שלח  דוד<BR>את־עבדיו  אליך׃
ויקח  חנון  את־עבדי  <BR>דוד  ויגלח  את־חצי<BR>זקנם  ויכרת<BR>את־מדויהם  בחצי  עד<BR>שתותיהם  וישלחם׃
ויגדו  לדוד  וישלח  <BR>לקראתם  כי־היו<BR>האנשים  נכלמים  מאד<BR>ויאמר  המלך  שבו<BR>בירחו  עד־יצמח<BR>זקנכם  ושבתם׃
ויראו  בני  עמון  כי  <BR>נבאשו  בדוד  וישלחו<BR>בני־עמון  וישכרו<BR>את־ארם  בית־רחוב<BR>ואת־ארם  צובא<BR>עשרים  אלף  רגלי<BR>ואת־מלך  מעכה  אלף<BR>איש  ואיש  טוב<BR>שנים־עשר  אלף  איש׃
וישמע  דוד  וישלח  <BR>את־יואב  ואת<BR>כל־הצבא  הגברים׃
ויצאו  בני  עמון  <BR>ויערכו  מלחמה  פתח<BR>השער  וארם  צובא<BR>ורחוב  ואיש־טוב<BR>ומעכה  לבדם  בשדה׃
וירא  יואב  כי־היתה  <BR>אליו  פני  המלחמה<BR>מפנים  ומאחור<BR>ויבחר  מכל  בחורי<BR>בישראל  ויערך<BR>לקראת  ארם׃
ואת  יתר  העם  נתן  <BR>ביד  אבשי  אחיו<BR>ויערך  לקראת  בני<BR>עמון׃
ויאמר  אם־תחזק  ארם  <BR>ממני  והיתה  לי<BR>לישועה  ואם־בני<BR>עמון  יחזקו  ממך<BR>והלכתי  להושיע  לך׃
חזק  ונתחזק  <BR>בעד־עמנו  ובעד  ערי<BR>אלהינו  ויהוה  יעשה<BR>הטוב  בעיניו׃
ויגש  יואב  והעם  <BR>אשר  עמו  למלחמה<BR>בארם  וינסו  מפניו׃
ובני  עמון  ראו  <BR>כי־נס  ארם  וינסו<BR>מפני  אבישי  ויבאו<BR>העיר  וישב  יואב<BR>מעל  בני  עמון  ויבא<BR>ירושלם׃
וירא  ארם  כי  נגף  <BR>לפני  ישראל  ויאספו<BR>יחד׃
וישלח  הדדעזר  ויצא  <BR>את־ארם  אשר  מעבר<BR>הנהר  ויבאו  חילם<BR>ושובך  שר־  צבא<BR>הדדעזר  לפניהם׃
ויגד  לדוד  ויאסף  <BR>את־כל־ישראל  ויעבר<BR>את־הירדן  ויבא<BR>חלאמה  ויערכו  ארם<BR>לקראת  דוד  וילחמו<BR>עמו׃
וינס  ארם  מפני  <BR>ישראל  ויהרג  דוד<BR>מארם  שבע  מאות  רכב<BR>וארבעים  אלף  פרשים<BR>ואת  שובך  שר־צבאו<BR>הכה  וימת  שם׃
ויראו  כל־המלכים  <BR>עבדי  הדדעזר  כי<BR>נגפו  לפני  ישראל<BR>וישלמו  את־  ישראל<BR>ויעבדום  ויראו  ארם<BR>להושיע  עוד  את־בני<BR>עמון׃
