ושם  נקרא  איש  <BR>בליעל  ושמו  שבע<BR>בן־בכרי  איש  ימיני<BR>ויתקע  בשפר  ויאמר<BR>אין־לנו  חלק  בדוד<BR>ולא  נחלה־לנו<BR>בבן־ישי  איש<BR>לאהליו  ישראל׃
ויעל  כל־איש  ישראל  <BR>מאחרי  דוד  אחרי<BR>שבע  בן־בכרי  ואיש<BR>יהודה  דבקו  במלכם<BR>מן־הירדן<BR>ועד־ירושלם׃
ויבא  דוד  אל־ביתו  <BR>ירושלם  ויקח  המלך<BR>את  עשר־נשים<BR>פלגשים  אשר  הניח<BR>לשמר  הבית  ויתנם<BR>בית־משמרת  ויכלכלם<BR>ואליהם  לא־בא<BR>ותהיינה  צררות  עד־<BR>יום  מתן  אלמנות<BR>חיות׃
ויאמר  המלך  <BR>אל־עמשא  הזעק־לי<BR>את־איש־יהודה  שלשת<BR>ימים  ואתה  פה  עמד׃
וילך  עמשא  להזעיק  <BR>את־יהודה  וייחר<BR>מן־המועד  אשר<BR>יעדו׃
ויאמר  דוד  <BR>אל־אבישי  עתה  ירע<BR>לנו  שבע  בן־בכרי<BR>מן־אבשלום  אתה  קח<BR>את־עבדי  אדניך<BR>ורדף  אחריו  פן־מצא<BR>לו  ערים  בצרות<BR>והציל  עיננו׃
ויצאו  אחריו  אנשי  <BR>יואב  והכרתי<BR>והפלתי  וכל־הגברים<BR>ויצאו  מירושלם<BR>לרדף  אחרי  שבע<BR>בן־בכרי׃
הם  עם־האבן  הגדולה  <BR>אשר  בגבעון  ועמשא<BR>בא  לפניהם  ויואב<BR>חגור  מדו  לבשו<BR>ועלו  חגור  חרב<BR>מצמדת  על־מתניו<BR>בתערה  והוא  יצא<BR>ותפל׃
ויאמר  יואב  לעמשא  <BR>השלום  אתה  אחי<BR>ותחז  יד־ימין  יואב<BR>בזקן  עמשא<BR>לנשק־לו׃
ועמשא  לא־נשמר  <BR>בחרב  אשר  ביד־יואב<BR>ויכהו  בה  אל־החמש<BR>וישפך  מעיו  ארצה<BR>ולא־שנה  לו  וימת<BR>ויואב  ואבישי  אחיו<BR>רדף  אחרי  שבע<BR>בן־בכרי׃
ואיש  עמד  עליו  <BR>מנערי  יואב  ויאמר<BR>מי  אשר  חפץ  ביואב<BR>ומי  אשר־לדוד  אחרי<BR>יואב׃
ועמשא  מתגלל  בדם  <BR>בתוך  המסלה  וירא<BR>האיש  כי־עמד<BR>כל־העם  ויסב  את־<BR>עמשא  מן־המסלה<BR>השדה  וישלך  עליו<BR>בגד  כאשר  ראה<BR>כל־הבא  עליו  ועמד׃
כאשר  הגה  מן־המסלה  <BR>עבר  כל־איש  אחרי<BR>יואב  לרדף  אחרי<BR>שבע  בן־  בכרי׃
ויעבר  בכל־שבטי  <BR>ישראל  אבלה  ובית<BR>מעכה  וכל־הברים<BR>ויקלהו  ויבאו<BR>אף־אחריו׃
ויבאו  ויצרו  עליו  <BR>באבלה  בית  המעכה<BR>וישפכו  סללה<BR>אל־העיר  ותעמד  בחל<BR>וכל־העם  אשר<BR>את־יואב  משחיתם<BR>להפיל  החומה׃
ותקרא  אשה  חכמה  <BR>מן־העיר  שמעו  שמעו<BR>אמרו־נא  אל־יואב<BR>קרב  עד־הנה  ואדברה<BR>אליך׃
ויקרב  אליה  ותאמר  <BR>האשה  האתה  יואב<BR>ויאמר  אני  ותאמר<BR>לו  שמע  דברי  אמתך<BR>ויאמר  שמע  אנכי׃
ותאמר  לאמר  דבר  <BR>ידברו  בראשנה  לאמר<BR>שאל  ישאלו  באבל<BR>וכן  התמו׃
אנכי  שלמי  אמוני  <BR>ישראל  אתה  מבקש<BR>להמית  עיר  ואם<BR>בישראל  למה  תבלע<BR>נחלת  יהוה׃
ויען  יואב  ויאמר  <BR>חלילה  חלילה  לי<BR>אם־אבלע<BR>ואם־אשחית׃
לא־כן  הדבר  כי  איש  <BR>מהר  אפרים  שבע<BR>בן־בכרי  שמו  נשא<BR>ידו  במלך  בדוד<BR>תנו־אתו  לבדו<BR>ואלכה  מעל  העיר<BR>ותאמר  האשה<BR>אל־יואב  הנה  ראשו<BR>משלך  אליך  בעד<BR>החומה׃
ותבוא  האשה  <BR>אל־כל־העם  בחכמתה<BR>ויכרתו  את־ראש  שבע<BR>בן־בכרי  וישלכו<BR>אל־יואב  ויתקע<BR>בשופר  ויפצו<BR>מעל־העיר  איש<BR>לאהליו  ויואב  שב<BR>ירושלם  אל־המלך׃
ויואב  אל  כל־הצבא  <BR>ישראל  ובניה<BR>בן־יהוידע  על־הכרי<BR>ועל־הפלתי׃
ואדרם  על־המס  <BR>ויהושפט  בן־אחילוד<BR>המזכיר׃
ושיא  ספר  וצדוק  <BR>ואביתר  כהנים׃
וגם  עירא  היארי  <BR>היה  כהן  לדוד׃
