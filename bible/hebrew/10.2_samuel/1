ויהי  אחרי  מות  <BR>שאול  ודוד  שב<BR>מהכות  את־העמלק<BR>וישב  דוד  בצקלג<BR>ימים  שנים׃
ויהי  ביום  השלישי  <BR>והנה  איש  בא<BR>מן־המחנה  מעם  שאול<BR>ובגדיו  קרעים<BR>ואדמה  על־ראשו<BR>ויהי  בבאו  אל־דוד<BR>ויפל  ארצה  וישתחו׃
ויאמר  לו  דוד  אי  <BR>מזה  תבוא  ויאמר<BR>אליו  ממחנה  ישראל<BR>נמלטתי׃
ויאמר  אליו  דוד  <BR>מה־היה  הדבר<BR>הגד־נא  לי  ויאמר<BR>אשר־נס  העם  מן־<BR>המלחמה  וגם־הרבה<BR>נפל  מן־העם  וימתו<BR>וגם  שאול  ויהונתן<BR>בנו  מתו׃
ויאמר  דוד  אל־הנער  <BR>המגיד  לו  איך  ידעת<BR>כי־מת  שאול<BR>ויהונתן  בנו׃
ויאמר  הנער  המגיד  <BR>לו  נקרא  נקריתי<BR>בהר  הגלבע  והנה<BR>שאול  נשען  על־<BR>חניתו  והנה  הרכב<BR>ובעלי  הפרשים<BR>הדבקהו׃
ויפן  אחריו  ויראני  <BR>ויקרא  אלי  ואמר<BR>הנני׃
ויאמר  לי  מי־אתה  <BR>ויאמר  אליו  עמלקי<BR>אנכי׃
ויאמר  אלי  עמד־נא  <BR>עלי  ומתתני  כי<BR>אחזני  השבץ<BR>כי־כל־עוד  נפשי<BR>בי׃
ואעמד  עליו  <BR>ואמתתהו  כי  ידעתי<BR>כי  לא  יחיה  אחרי<BR>נפלו  ואקח  הנזר<BR>אשר  על־ראשו<BR>ואצעדה  אשר<BR>על־זרעו  ואביאם<BR>אל־אדני  הנה׃
ויחזק  דוד  בבגדו  <BR>ויקרעם  וגם<BR>כל־האנשים  אשר<BR>אתו׃
ויספדו  ויבכו  <BR>ויצמו  עד־הערב<BR>על־שאול<BR>ועל־יהונתן  בנו<BR>ועל־עם  יהוה<BR>ועל־בית  ישראל  כי<BR>נפלו  בחרב׃
ויאמר  דוד  אל־הנער  <BR>המגיד  לו  אי  מזה<BR>אתה  ויאמר  בן־איש<BR>גר  עמלקי  אנכי׃
ויאמר  אליו  דוד  <BR>איך  לא  יראת  לשלח<BR>ידך  לשחת  את־משיח<BR>יהוה׃
ויקרא  דוד  לאחד  <BR>מהנערים  ויאמר  גש<BR>פגע־בו  ויכהו<BR>וימת׃
ויאמר  אליו  דוד  <BR>דמיך  על־ראשך  כי<BR>פיך  ענה  בך  לאמר<BR>אנכי  מתתי  את־<BR>משיח  יהוה׃
ויקנן  דוד  <BR>את־הקינה  הזאת<BR>על־שאול<BR>ועל־יהונתן  בנו׃
ויאמר  ללמד  <BR>בני־יהודה  קשת  הנה<BR>כתובה  על־ספר<BR>הישר׃
הצבי  ישראל  <BR>על־במותיך  חלל  איך<BR>נפלו  גבורים׃
אל־תגידו  בגת  <BR>אל־תבשרו  בחוצת<BR>אשקלון  פן־תשמחנה<BR>בנות  פלשתים  פן־<BR>תעלזנה  בנות<BR>הערלים׃
הרי  בגלבע  אל־טל  <BR>ואל־מטר  עליכם<BR>ושדי  תרומת  כי  שם<BR>נגעל  מגן  גבורים<BR>מגן  שאול  בלי  משיח<BR>בשמן׃
מדם  חללים  מחלב  <BR>גבורים  קשת  יהונתן<BR>לא  נשוג  אחור  וחרב<BR>שאול  לא  תשוב<BR>ריקם׃
שאול  ויהונתן  <BR>הנאהבים  והנעימם<BR>בחייהם  ובמותם  לא<BR>נפרדו  מנשרים  קלו<BR>מאריות  גברו׃
בנות  ישראל  <BR>אל־שאול  בכינה<BR>המלבשכם  שני<BR>עם־עדנים  המעלה<BR>עדי  זהב  על<BR>לבושכן׃
איך  נפלו  גברים  <BR>בתוך  המלחמה<BR>יהונתן  על־במותיך<BR>חלל׃
צר־לי  עליך  אחי  <BR>יהונתן  נעמת  לי<BR>מאד  נפלאתה  אהבתך<BR>לי  מאהבת  נשים׃
איך  נפלו  גבורים  <BR>ויאבדו  כלי  מלחמה׃
