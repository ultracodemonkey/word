ויהי  רעב  בימי  דוד  <BR>שלש  שנים  שנה  אחרי<BR>שנה  ויבקש  דוד<BR>את־פני  יהוה  ויאמר<BR>יהוה  אל־שאול<BR>ואל־בית  הדמים<BR>על־אשר־המית<BR>את־הגבענים׃
ויקרא  המלך  <BR>לגבענים  ויאמר<BR>אליהם  והגבענים  לא<BR>מבני  ישראל  המה  כי<BR>אם־מיתר  האמרי<BR>ובני  ישראל  נשבעו<BR>להם  ויבקש  שאול<BR>להכתם  בקנאתו<BR>לבני־  ישראל<BR>ויהודה׃
ויאמר  דוד  <BR>אל־הגבענים  מה<BR>אעשה  לכם  ובמה<BR>אכפר  וברכו<BR>את־נחלת  יהוה׃
ויאמרו  לו  הגבענים  <BR>אין־לי  כסף  וזהב<BR>עם־שאול  ועם־ביתו<BR>ואין־לנו  איש<BR>להמית  בישראל<BR>ויאמר  מה־אתם<BR>אמרים  אעשה  לכם׃
ויאמרו  אל־המלך  <BR>האיש  אשר  כלנו<BR>ואשר  דמה־לנו<BR>נשמדנו  מהתיצב<BR>בכל־  גבל  ישראל׃
ינתן־לנו  שבעה  <BR>אנשים  מבניו<BR>והוקענום  ליהוה<BR>בגבעת  שאול  בחיר<BR>יהוה  ויאמר  המלך<BR>אני  אתן׃
ויחמל  המלך  <BR>על־מפיבשת<BR>בן־יהונתן  בן־שאול<BR>על־שבעת  יהוה  אשר<BR>בינתם  בין  דוד<BR>ובין  יהונתן<BR>בן־שאול׃
ויקח  המלך  את־שני  <BR>בני  רצפה  בת־איה<BR>אשר  ילדה  לשאול<BR>את־ארמני  ואת־<BR>מפבשת  ואת־חמשת<BR>בני  מיכל  בת־שאול<BR>אשר  ילדה  לעדריאל<BR>בן־ברזלי  המחלתי׃
ויתנם  ביד  הגבענים  <BR>ויקיעם  בהר  לפני<BR>יהוה  ויפלו  שבעתים<BR>יחד  והם  המתו  בימי<BR>קציר  בראשנים  תחלת<BR>קציר  שערים׃
ותקח  רצפה  בת־איה  <BR>את־השק  ותטהו  לה<BR>אל־הצור  מתחלת<BR>קציר  עד  נתך־  מים<BR>עליהם  מן־השמים<BR>ולא־נתנה  עוף<BR>השמים  לנוח  עליהם<BR>יומם  ואת־חית  השדה<BR>לילה׃
ויגד  לדוד  את  <BR>אשר־עשתה  רצפה<BR>בת־איה  פלגש  שאול׃
וילך  דוד  ויקח  <BR>את־עצמות  שאול<BR>ואת־עצמות  יהונתן<BR>בנו  מאת  בעלי  יביש<BR>גלעד  אשר  גנבו  אתם<BR>מרחב  בית־שן  אשר<BR>תלום  שם  הפלשתים<BR>ביום  הכות  פלשתים<BR>את־שאול  בגלבע׃
ויעל  משם  את־עצמות  <BR>שאול  ואת־עצמות<BR>יהונתן  בנו  ויאספו<BR>את־עצמות  המוקעים׃
ויקברו  <BR>את־עצמות־שאול<BR>ויהונתן־בנו  בארץ<BR>בנימן  בצלע  בקבר<BR>קיש  אביו  ויעשו  כל<BR>אשר־צוה  המלך<BR>ויעתר  אלהים  לארץ<BR>אחרי־כן׃
ותהי־עוד  מלחמה  <BR>לפלשתים  את־ישראל<BR>וירד  דוד  ועבדיו<BR>עמו  וילחמו<BR>את־פלשתים  ויעף<BR>דוד׃
וישבו  בנב  אשר  <BR>בילידי  הרפה  ומשקל<BR>קינו  שלש  מאות<BR>משקל  נחשת  והוא<BR>חגור  חדשה  ויאמר<BR>להכות  את־דוד׃
ויעזר־לו  אבישי  <BR>בן־צרויה  ויך<BR>את־הפלשתי  וימיתהו<BR>אז  נשבעו  אנשי־<BR>דוד  לו  לאמר<BR>לא־תצא  עוד  אתנו<BR>למלחמה  ולא  תכבה<BR>את־נר  ישראל׃
ויהי  אחרי־כן  <BR>ותהי־עוד  המלחמה<BR>בגוב  עם־פלשתים  אז<BR>הכה  סבכי  החשתי<BR>את־סף  אשר  בילדי<BR>הרפה׃
ותהי־עוד  המלחמה  <BR>בגוב  עם־פלשתים<BR>ויך  אלחנן  בן־יערי<BR>ארגים  בית  הלחמי<BR>את  גלית  הגתי  ועץ<BR>חניתו  כמנור<BR>ארגים׃
ותהי־עוד  מלחמה  <BR>בגת  ויהי  איש  מדין<BR>ואצבעת  ידיו<BR>ואצבעות  רגליו  שש<BR>ושש  עשרים  וארבע<BR>מספר  וגם־הוא  ילד<BR>להרפה׃
ויחרף  את־ישראל  <BR>ויכהו  יהונתן<BR>בן־שמעי  אחי  דוד׃
את־ארבעת  אלה  ילדו  <BR>להרפה  בגת  ויפלו<BR>ביד־דוד  וביד<BR>עבדיו׃
