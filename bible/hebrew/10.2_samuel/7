ויהי  כי־ישב  המלך  <BR>בביתו  ויהוה<BR>הניח־לו  מסביב<BR>מכל־איביו׃
ויאמר  המלך  אל־נתן  <BR>הנביא  ראה  נא  אנכי<BR>יושב  בבית  ארזים<BR>וארון  האלהים  ישב<BR>בתוך  היריעה׃
ויאמר  נתן  אל־המלך  <BR>כל  אשר  בלבבך  לך<BR>עשה  כי  יהוה  עמך׃
ויהי  בלילה  ההוא  <BR>ויהי  דבר־יהוה<BR>אל־נתן  לאמר׃
לך  ואמרת  אל־עבדי  <BR>אל־דוד  כה  אמר<BR>יהוה  האתה  תבנה־לי<BR>בית  לשבתי׃
כי  לא  ישבתי  בבית  <BR>למיום  העלתי<BR>את־בני  ישראל<BR>ממצרים  ועד  היום<BR>הזה  ואהיה  מתהלך<BR>באהל  ובמשכן׃
בכל  אשר־התהלכתי  <BR>בכל־בני  ישראל<BR>הדבר  דברתי  את־אחד<BR>שבטי  ישראל  אשר<BR>צויתי  לרעות<BR>את־עמי  את־ישראל<BR>לאמר  למה  לא־בניתם<BR>לי  בית  ארזים׃
ועתה  כה־תאמר  <BR>לעבדי  לדוד  כה  אמר<BR>יהוה  צבאות  אני<BR>לקחתיך  מן־הנוה<BR>מאחר  הצאן  להיות<BR>נגיד  על־עמי<BR>על־ישראל׃
ואהיה  עמך  בכל  אשר  <BR>הלכת  ואכרתה<BR>את־כל־איביך  מפניך<BR>ועשתי  לך  שם  גדול<BR>כשם  הגדלים  אשר<BR>בארץ׃
ושמתי  מקום  לעמי  <BR>לישראל  ונטעתיו<BR>ושכן  תחתיו  ולא<BR>ירגז  עוד  ולא־<BR>יסיפו  בני־עולה<BR>לענותו  כאשר<BR>בראשונה׃
ולמן־היום  אשר  <BR>צויתי  שפטים<BR>על־עמי  ישראל<BR>והניחתי  לך<BR>מכל־איביך  והגיד<BR>לך  יהוה  כי־בית<BR>יעשה־לך  יהוה׃
כי  ימלאו  ימיך  <BR>ושכבת  את־אבתיך<BR>והקימתי  את־זרעך<BR>אחריך  אשר  יצא<BR>ממעיך  והכינתי<BR>את־ממלכתו׃
הוא  יבנה־בית  לשמי  <BR>וכננתי  את־כסא<BR>ממלכתו  עד־עולם׃
אני  אהיה־לו  לאב  <BR>והוא  יהיה־לי  לבן<BR>אשר  בהעותו<BR>והכחתיו  בשבט<BR>אנשים  ובנגעי  בני<BR>אדם׃
וחסדי  לא־יסור  <BR>ממנו  כאשר  הסרתי<BR>מעם  שאול  אשר<BR>הסרתי  מלפניך׃
ונאמן  ביתך  <BR>וממלכתך  עד־עולם<BR>לפניך  כסאך  יהיה<BR>נכון  עד־עולם׃
ככל  הדברים  האלה  <BR>וככל  החזיון  הזה<BR>כן  דבר  נתן<BR>אל־דוד׃
ויבא  המלך  דוד  <BR>וישב  לפני  יהוה<BR>ויאמר  מי  אנכי<BR>אדני  יהוה  ומי<BR>ביתי  כי  הביאתני<BR>עד־הלם׃
ותקטן  עוד  זאת  <BR>בעיניך  אדני  יהוה<BR>ותדבר  גם<BR>אל־בית־עבדך<BR>למרחוק  וזאת  תורת<BR>האדם  אדני  יהוה׃
ומה־יוסיף  דוד  עוד  <BR>לדבר  אליך  ואתה<BR>ידעת  את־עבדך  אדני<BR>יהוה׃
בעבור  דברך  וכלבך  <BR>עשית  את  כל־הגדולה<BR>הזאת  להודיע<BR>את־עבדך׃
על־כן  גדלת  אדני  <BR>יהוה  כי־אין  כמוך<BR>ואין  אלהים  זולתך<BR>בכל  אשר־  שמענו<BR>באזנינו׃
ומי  כעמך  כישראל  <BR>גוי  אחד  בארץ  אשר<BR>הלכו־אלהים<BR>לפדות־לו  לעם<BR>ולשום  לו  שם<BR>ולעשות  לכם  הגדולה<BR>ונראות  לארצך  מפני<BR>עמך  אשר  פדית  לך<BR>ממצרים  גוים<BR>ואלהיו׃
ותכונן  לך  את־עמך  <BR>ישראל  לך  לעם<BR>עד־עולם  ואתה  יהוה<BR>היית  להם  לאלהים׃
ועתה  יהוה  אלהים  <BR>הדבר  אשר  דברת<BR>על־עבדך  ועל־ביתו<BR>הקם  עד־עולם  ועשה<BR>כאשר  דברת׃
ויגדל  שמך  עד־עולם  <BR>לאמר  יהוה  צבאות<BR>אלהים  על־ישראל<BR>ובית  עבדך  דוד<BR>יהיה  נכון  לפניך׃
כי־אתה  יהוה  צבאות  <BR>אלהי  ישראל  גליתה<BR>את־אזן  עבדך  לאמר<BR>בית  אבנה־  לך<BR>על־כן  מצא  עבדך<BR>את־לבו  להתפלל<BR>אליך  את־התפלה<BR>הזאת׃
ועתה  אדני  יהוה  <BR>אתה־הוא  האלהים<BR>ודבריך  יהיו  אמת<BR>ותדבר  אל־עבדך<BR>את־הטובה  הזאת׃
ועתה  הואל  וברך  <BR>את־בית  עבדך  להיות<BR>לעולם  לפניך<BR>כי־אתה  אדני  יהוה<BR>דברת  ומברכתך  יברך<BR>בית־עבדך  לעולם׃
