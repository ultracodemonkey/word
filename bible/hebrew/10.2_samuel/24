ויסף  אף־יהוה  <BR>לחרות  בישראל  ויסת<BR>את־דוד  בהם  לאמר<BR>לך  מנה  את־  ישראל<BR>ואת־יהודה׃
ויאמר  המלך  <BR>אל־יואב  שר־החיל<BR>אשר־אתו  שוט־נא<BR>בכל־שבטי  ישראל<BR>מדן  ועד־באר  שבע<BR>ופקדו  את־העם<BR>וידעתי  את  מספר<BR>העם׃
ויאמר  יואב  <BR>אל־המלך  ויוסף<BR>יהוה  אלהיך  אל־העם<BR>כהם  וכהם  מאה<BR>פעמים  ועיני<BR>אדני־המלך  ראות<BR>ואדני  המלך  למה<BR>חפץ  בדבר  הזה׃
ויחזק  דבר־המלך  <BR>אל־יואב  ועל  שרי<BR>החיל  ויצא  יואב<BR>ושרי  החיל  לפני<BR>המלך  לפקד  את־העם<BR>את־ישראל׃
ויעברו  את־הירדן  <BR>ויחנו  בערוער  ימין<BR>העיר  אשר<BR>בתוך־הנחל  הגד<BR>ואל־  יעזר׃
ויבאו  הגלעדה  <BR>ואל־ארץ  תחתים<BR>חדשי  ויבאו  דנה<BR>יען  וסביב<BR>אל־צידון׃
ויבאו  מבצר־צר  <BR>וכל־ערי  החוי<BR>והכנעני  ויצאו<BR>אל־נגב  יהודה  באר<BR>שבע׃
וישטו  בכל־הארץ  <BR>ויבאו  מקצה  תשעה<BR>חדשים  ועשרים  יום<BR>ירושלם׃
ויתן  יואב  את־מספר  <BR>מפקד־העם  אל־המלך<BR>ותהי  ישראל  שמנה<BR>מאות  אלף  איש־חיל<BR>שלף  חרב  ואיש<BR>יהודה  חמש־מאות<BR>אלף  איש׃
ויך  לב־דוד  אתו  <BR>אחרי־כן  ספר<BR>את־העם  ויאמר  דוד<BR>אל־יהוה  חטאתי  מאד<BR>אשר  עשיתי  ועתה<BR>יהוה  העבר־נא<BR>את־עון  עבדך  כי<BR>נסכלתי  מאד׃
ויקם  דוד  בבקר  <BR>ודבר־יהוה  היה<BR>אל־גד  הנביא  חזה<BR>דוד  לאמר׃
הלוך  ודברת  אל־דוד  <BR>כה  אמר  יהוה  שלש<BR>אנכי  נוטל  עליך<BR>בחר־לך  אחת־  מהם<BR>ואעשה־לך׃
ויבא־גד  אל־דוד  <BR>ויגד־לו  ויאמר  לו<BR>התבוא  לך  שבע  שנים<BR>רעב  בארצך  אם־שלשה<BR>חדשים  נסך<BR>לפני־צריך  והוא<BR>רדפך  ואם־היות<BR>שלשת  ימים  דבר<BR>בארצך  עתה  דע  וראה<BR>מה־אשיב  שלחי  דבר׃
ויאמר  דוד  אל־גד  <BR>צר־לי  מאד  נפלה־נא<BR>ביד־יהוה  כי־רבים<BR>רחמו  וביד־  אדם<BR>אל־אפלה׃
ויתן  יהוה  דבר  <BR>בישראל  מהבקר<BR>ועד־עת  מועד  וימת<BR>מן־העם  מדן  ועד־<BR>באר  שבע  שבעים  אלף<BR>איש׃
וישלח  ידו  המלאך  <BR>ירושלם  לשחתה<BR>וינחם  יהוה<BR>אל־הרעה  ויאמר<BR>למלאך  המשחית  בעם<BR>רב  עתה  הרף  ידך<BR>ומלאך  יהוה  היה<BR>עם־גרן  האורנה<BR>היבסי׃
ויאמר  דוד  אל־יהוה  <BR>בראתו  את־המלאך<BR>המכה  בעם  ויאמר<BR>הנה  אנכי  חטאתי<BR>ואנכי  העויתי  ואלה<BR>הצאן  מה  עשו  תהי<BR>נא  ידך  בי  ובבית<BR>אבי׃
ויבא־גד  אל־דוד  <BR>ביום  ההוא  ויאמר<BR>לו  עלה  הקם  ליהוה<BR>מזבח  בגרן  ארניה<BR>היבסי׃
ויעל  דוד  כדבר־גד  <BR>כאשר  צוה  יהוה׃
וישקף  ארונה  וירא  <BR>את־המלך  ואת־עבדיו<BR>עברים  עליו  ויצא<BR>ארונה  וישתחו  למלך<BR>אפיו  ארצה׃
ויאמר  ארונה  מדוע  <BR>בא  אדני־המלך<BR>אל־עבדו  ויאמר  דוד<BR>לקנות  מעמך<BR>את־הגרן  לבנות<BR>מזבח  ליהוה  ותעצר<BR>המגפה  מעל  העם׃
ויאמר  ארונה  <BR>אל־דוד  יקח  ויעל<BR>אדני  המלך  הטוב<BR>בעינו  ראה  הבקר<BR>לעלה  והמרגים  וכלי<BR>הבקר  לעצים׃
הכל  נתן  ארונה  <BR>המלך  למלך  ויאמר<BR>ארונה  אל־המלך<BR>יהוה  אלהיך  ירצך׃
ויאמר  המלך  <BR>אל־ארונה  לא<BR>כי־קנו  אקנה  מאותך<BR>במחיר  ולא  אעלה<BR>ליהוה  אלהי  עלות<BR>חנם  ויקן  דוד<BR>את־הגרן  ואת־הבקר<BR>בכסף  שקלים  חמשים׃
ויבן  שם  דוד  מזבח  <BR>ליהוה  ויעל  עלות<BR>ושלמים  ויעתר  יהוה<BR>לארץ  ותעצר  המגפה<BR>מעל  ישראל׃
