וידבר  דוד  ליהוה  <BR>את־דברי  השירה<BR>הזאת  ביום  הציל<BR>יהוה  אתו  מכף  כל־<BR>איביו  ומכף  שאול׃
ויאמר  יהוה  סלעי  <BR>ומצדתי  ומפלטי־לי׃
אלהי  צורי  אחסה־בו  <BR>מגני  וקרן  ישעי<BR>משגבי  ומנוסי  משעי<BR>מחמס  תשעני׃
מהלל  אקרא  יהוה  <BR>ומאיבי  אושע׃
כי  אפפני  <BR>משברי־מות  נחלי<BR>בליעל  יבעתני׃
חבלי  שאול  סבני  <BR>קדמני  מקשי־מות׃
בצר־לי  אקרא  יהוה  <BR>ואל־אלהי  אקרא<BR>וישמע  מהיכלו  קולי<BR>ושועתי  באזניו׃
ותגעש  ותרעש  הארץ  <BR>מוסדות  השמים<BR>ירגזו  ויתגעשו<BR>כי־חרה  לו׃
עלה  עשן  באפו  ואש  <BR>מפיו  תאכל  גחלים<BR>בערו  ממנו׃
ויט  שמים  וירד  <BR>וערפל  תחת  רגליו׃
וירכב  על־כרוב  <BR>ויעף  וירא<BR>על־כנפי־רוח׃
וישת  חשך  סביבתיו  <BR>סכות  חשרת־מים  עבי<BR>שחקים׃
מנגה  נגדו  בערו  <BR>גחלי־אש׃
ירעם  מן־שמים  יהוה  <BR>ועליון  יתן  קולו׃
וישלח  חצים  ויפיצם  <BR>ברק  ויהמם׃
ויראו  אפקי  ים  <BR>יגלו  מסדות  תבל<BR>בגערת  יהוה  מנשמת<BR>רוח  אפו׃
ישלח  ממרום  יקחני  <BR>ימשני  ממים  רבים׃
יצילני  מאיבי  עז  <BR>משנאי  כי  אמצו<BR>ממני׃
יקדמני  ביום  אידי  <BR>ויהי  יהוה  משען<BR>לי׃
ויצא  למרחב  אתי  <BR>יחלצני  כי־חפץ  בי׃
יגמלני  יהוה  <BR>כצדקתי  כבר  ידי<BR>ישיב  לי׃
כי  שמרתי  דרכי  <BR>יהוה  ולא  רשעתי<BR>מאלהי׃
כי  כל־משפטו  לנגדי  <BR>וחקתיו  לא־אסור<BR>ממנה׃
ואהיה  תמים  לו  <BR>ואשתמרה  מעוני׃
וישב  יהוה  לי  <BR>כצדקתי  כברי  לנגד<BR>עיניו׃
עם־חסיד  תתחסד  <BR>עם־גבור  תמים<BR>תתמם׃
עם־נבר  תתבר  <BR>ועם־עקש  תתפל׃
ואת־עם  עני  תושיע  <BR>ועיניך  על־רמים<BR>תשפיל׃
כי־אתה  נירי  יהוה  <BR>ויהוה  יגיה  חשכי׃
כי  בכה  ארוץ  גדוד  <BR>באלהי  אדלג־שור׃
האל  תמים  דרכו  <BR>אמרת  יהוה  צרופה<BR>מגן  הוא  לכל  החסים<BR>בו׃
כי  מי־אל  מבלעדי  <BR>יהוה  ומי  צור<BR>מבלעדי  אלהינו׃
האל  מעוזי  חיל  <BR>ויתר  תמים  דרכו׃
משוה  רגליו  כאילות  <BR>ועל  במותי  יעמדני׃
מלמד  ידי  למלחמה  <BR>ונחת  קשת־נחושה<BR>זרעתי׃
ותתן־לי  מגן  ישעך  <BR>וענתך  תרבני׃
תרחיב  צעדי  תחתני  <BR>ולא  מעדו  קרסלי׃
ארדפה  איבי  <BR>ואשמידם  ולא  אשוב<BR>עד־כלותם׃
ואכלם  ואמחצם  ולא  <BR>יקומון  ויפלו  תחת<BR>רגלי׃
ותזרני  חיל  למלחמה  <BR>תכריע  קמי  תחתני׃
ואיבי  תתה  לי  ערף  <BR>משנאי  ואצמיתם׃
ישעו  ואין  משיע  <BR>אל־יהוה  ולא  ענם׃
ואשחקם  כעפר־ארץ  <BR>כטיט־חוצות  אדקם<BR>ארקעם׃
ותפלטני  מריבי  עמי  <BR>תשמרני  לראש  גוים<BR>עם  לא־ידעתי<BR>יעבדני׃
בני  נכר  יתכחשו־לי  <BR>לשמוע  אזן  ישמעו<BR>לי׃
בני  נכר  יבלו  <BR>ויחגרו  ממסגרותם׃
חי־יהוה  וברוך  <BR>צורי  וירם  אלהי<BR>צור  ישעי׃
האל  הנתן  נקמת  לי  <BR>ומוריד  עמים<BR>תחתני׃
ומוציאי  מאיבי  <BR>ומקמי  תרוממני<BR>מאיש  חמסים<BR>תצילני׃
על־כן  אודך  יהוה  <BR>בגוים  ולשמך  אזמר׃
מגדיל  ישועות  מלכו  <BR>ועשה־חסד  למשיחו<BR>לדוד  ולזרעו<BR>עד־עולם׃
