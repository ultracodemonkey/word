ויפקד  דוד  את־העם  <BR>אשר  אתו  וישם<BR>עליהם  שרי  אלפים<BR>ושרי  מאות׃
וישלח  דוד  את־העם  <BR>השלשית  ביד־יואב<BR>והשלשית  ביד  אבישי<BR>בן־צרויה  אחי  יואב<BR>והשלשת  ביד  אתי<BR>הגתי  ויאמר  המלך<BR>אל־העם  יצא  אצא<BR>גם־אני  עמכם׃
ויאמר  העם  לא  תצא  <BR>כי  אם־נס  ננוס<BR>לא־ישימו  אלינו  לב<BR>ואם־ימתו  חצינו<BR>לא־ישימו  אלינו  לב<BR>כי־עתה  כמנו  עשרה<BR>אלפים  ועתה  טוב<BR>כי־תהיה־  לנו  מעיר<BR>לעזיר׃
ויאמר  אליהם  המלך  <BR>אשר־ייטב  בעיניכם<BR>אעשה  ויעמד  המלך<BR>אל־יד  השער<BR>וכל־העם  יצאו<BR>למאות  ולאלפים׃
ויצו  המלך  את־יואב  <BR>ואת־אבישי  ואת־אתי<BR>לאמר  לאט־לי  לנער<BR>לאבשלום  וכל־העם<BR>שמעו  בצות  המלך<BR>את־כל־השרים<BR>על־דבר  אבשלום׃
ויצא  העם  השדה  <BR>לקראת  ישראל  ותהי<BR>המלחמה  ביער<BR>אפרים׃
וינגפו  שם  עם  <BR>ישראל  לפני  עבדי<BR>דוד  ותהי־שם  המגפה<BR>גדולה  ביום  ההוא<BR>עשרים  אלף׃
ותהי־שם  המלחמה  <BR>נפצית  על־פני<BR>כל־הארץ  וירב  היער<BR>לאכל  בעם  מאשר<BR>אכלה  החרב  ביום<BR>ההוא׃
ויקרא  אבשלום  לפני  <BR>עבדי  דוד  ואבשלום<BR>רכב  על־הפרד  ויבא<BR>הפרד  תחת  שובך<BR>האלה  הגדולה  ויחזק<BR>ראשו  באלה  ויתן<BR>בין  השמים  ובין<BR>הארץ  והפרד<BR>אשר־תחתיו  עבר׃
וירא  איש  אחד  ויגד  <BR>ליואב  ויאמר  הנה<BR>ראיתי  את־אבשלם<BR>תלוי  באלה׃
ויאמר  יואב  לאיש  <BR>המגיד  לו  והנה<BR>ראית  ומדוע<BR>לא־הכיתו  שם  ארצה<BR>ועלי  לתת  לך  עשרה<BR>כסף  וחגרה  אחת׃
ויאמר  האיש  <BR>אל־יואב  ולא  אנכי<BR>שקל  על־כפי  אלף<BR>כסף  לא־אשלח  ידי<BR>אל־בן־המלך  כי<BR>באזנינו  צוה  המלך<BR>אתך  ואת־אבישי<BR>ואת־אתי  לאמר<BR>שמרו־  מי  בנער<BR>באבשלום׃
או־עשיתי  בנפשו  <BR>שקר  וכל־דבר<BR>לא־יכחד  מן־המלך<BR>ואתה  תתיצב  מנגד׃
ויאמר  יואב  לא־כן  <BR>אחילה  לפניך  ויקח<BR>שלשה  שבטים  בכפו<BR>ויתקעם  בלב  אבשלום<BR>עודנו  חי  בלב<BR>האלה׃
ויסבו  עשרה  נערים  <BR>נשאי  כלי  יואב<BR>ויכו  את־אבשלום<BR>וימיתהו׃
ויתקע  יואב  בשפר  <BR>וישב  העם  מרדף<BR>אחרי  ישראל  כי־חשך<BR>יואב  את־העם׃
ויקחו  את־אבשלום  <BR>וישליכו  אתו  ביער<BR>אל־הפחת  הגדול<BR>ויצבו  עליו  גל־<BR>אבנים  גדול  מאד<BR>וכל־ישראל  נסו  איש<BR>לאהלו׃
ואבשלם  לקח  <BR>ויצב־לו  בחיו<BR>את־מצבת  אשר<BR>בעמק־המלך  כי  אמר<BR>אין־לי  בן  בעבור<BR>הזכיר  שמי  ויקרא<BR>למצבת  על־שמו<BR>ויקרא  לה  יד  אבשלם<BR>עד  היום  הזה׃
ואחימעץ  בן־צדוק  <BR>אמר  ארוצה  נא<BR>ואבשרה  את־המלך<BR>כי־שפטו  יהוה  מיד<BR>איביו׃
ויאמר  לו  יואב  לא  <BR>איש  בשרה  אתה  היום<BR>הזה  ובשרת  ביום<BR>אחר  והיום  הזה  לא<BR>תבשר  כי  על־<BR>בן־המלך  מת׃
ויאמר  יואב  לכושי  <BR>לך  הגד  למלך  אשר<BR>ראיתה  וישתחו  כושי<BR>ליואב  וירץ׃
ויסף  עוד  אחימעץ  <BR>בן־צדוק  ויאמר<BR>אל־יואב  ויהי  מה<BR>ארצה־נא  גם־אני<BR>אחרי  הכושי  ויאמר<BR>יואב  למה־זה  אתה<BR>רץ  בני  ולכה<BR>אין־בשורה  מצאת׃
ויהי־מה  ארוץ  <BR>ויאמר  לו  רוץ  וירץ<BR>אחימעץ  דרך  הככר<BR>ויעבר  את־  הכושי׃
ודוד  יושב  בין־שני  <BR>השערים  וילך  הצפה<BR>אל־גג  השער<BR>אל־החומה  וישא<BR>את־עיניו  וירא<BR>והנה־איש  רץ  לבדו׃
ויקרא  הצפה  ויגד  <BR>למלך  ויאמר  המלך<BR>אם־לבדו  בשורה<BR>בפיו  וילך  הלוך<BR>וקרב׃
וירא  הצפה  איש־אחר  <BR>רץ  ויקרא  הצפה<BR>אל־השער  ויאמר<BR>הנה־איש  רץ  לבדו<BR>ויאמר  המלך  גם־זה<BR>מבשר׃
ויאמר  הצפה  אני  <BR>ראה  את־מרוצת<BR>הראשון  כמרצת<BR>אחימעץ  בן־צדוק<BR>ויאמר  המלך<BR>איש־טוב  זה<BR>ואל־בשורה  טובה<BR>יבוא׃
ויקרא  אחימעץ  <BR>ויאמר  אל־המלך<BR>שלום  וישתחו  למלך<BR>לאפיו  ארצה  ויאמר<BR>ברוך  יהוה  אלהיך<BR>אשר  סגר  את־האנשים<BR>אשר־נשאו  את־ידם<BR>באדני  המלך׃
ויאמר  המלך  שלום  <BR>לנער  לאבשלום<BR>ויאמר  אחימעץ<BR>ראיתי  ההמון  הגדול<BR>לשלח  את־עבד  המלך<BR>יואב  ואת־עבדך  ולא<BR>ידעתי  מה׃
ויאמר  המלך  סב  <BR>התיצב  כה  ויסב<BR>ויעמד׃
והנה  הכושי  בא  <BR>ויאמר  הכושי  יתבשר<BR>אדני  המלך  כי־שפטך<BR>יהוה  היום  מיד<BR>כל־הקמים  עליך׃
ויאמר  המלך  <BR>אל־הכושי  השלום<BR>לנער  לאבשלום<BR>ויאמר  הכושי  יהיו<BR>כנער  איבי  אדני<BR>המלך  וכל  אשר־קמו<BR>עליך  לרעה׃
וירגז  המלך  ויעל  <BR>על־עלית  השער  ויבך<BR>וכה  אמר  בלכתו  בני<BR>אבשלום  בני  בני<BR>אבשלום  מי־יתן<BR>מותי  אני  תחתיך<BR>אבשלום  בני  בני׃
