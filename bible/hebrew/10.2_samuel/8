ויהי  אחרי־כן  ויך  <BR>דוד  את־פלשתים<BR>ויכניעם  ויקח  דוד<BR>את־מתג  האמה  מיד<BR>פלשתים׃
ויך  את־מואב  <BR>וימדדם  בחבל  השכב<BR>אותם  ארצה  וימדד<BR>שני־חבלים  להמית<BR>ומלא  החבל  להחיות<BR>ותהי  מואב  לדוד<BR>לעבדים  נשאי  מנחה׃
ויך  דוד  את־הדדעזר  <BR>בן־רחב  מלך  צובה<BR>בלכתו  להשיב  ידו<BR>בנהר־׃
וילכד  דוד  ממנו  <BR>אלף  ושבע־מאות<BR>פרשים  ועשרים  אלף<BR>איש  רגלי  ויעקר<BR>דוד  את־כל־הרכב<BR>ויותר  ממנו  מאה<BR>רכב׃
ותבא  ארם  דמשק  <BR>לעזר  להדדעזר  מלך<BR>צובה  ויך  דוד  בארם<BR>עשרים־ושנים  אלף<BR>איש׃
וישם  דוד  נצבים  <BR>בארם  דמשק  ותהי<BR>ארם  לדוד  לעבדים<BR>נושאי  מנחה  וישע<BR>יהוה  את־דוד  בכל<BR>אשר  הלך׃
ויקח  דוד  את  שלטי  <BR>הזהב  אשר  היו  אל<BR>עבדי  הדדעזר<BR>ויביאם  ירושלם׃
ומבטח  ומברתי  ערי  <BR>הדדעזר  לקח  המלך<BR>דוד  נחשת  הרבה<BR>מאד׃
וישמע  תעי  מלך  חמת  <BR>כי  הכה  דוד  את<BR>כל־חיל  הדדעזר׃
וישלח  תעי  <BR>את־יורם־בנו<BR>אל־המלך־דוד<BR>לשאל־לו  לשלום<BR>ולברכו  על  אשר<BR>נלחם  בהדדעזר<BR>ויכהו  כי־איש<BR>מלחמות  תעי  היה<BR>הדדעזר  ובידו  היו<BR>כלי־כסף  וכלי־זהב<BR>וכלי  נחשת׃
גם־אתם  הקדיש  המלך  <BR>דוד  ליהוה  עם־הכסף<BR>והזהב  אשר  הקדיש<BR>מכל־  הגוים  אשר<BR>כבש׃
מארם  וממואב  ומבני  <BR>עמון  ומפלשתים<BR>ומעמלק  ומשלל<BR>הדדעזר  בן־רחב  מלך<BR>צובה׃
ויעש  דוד  שם  בשבו  <BR>מהכותו  את־ארם<BR>בגיא־מלח  שמונה<BR>עשר  אלף׃
וישם  באדום  נצבים  <BR>בכל־אדום  שם  נצבים<BR>ויהי  כל־אדום<BR>עבדים  לדוד  ויושע<BR>יהוה  את־דוד  בכל<BR>אשר  הלך׃
וימלך  דוד  <BR>על־כל־ישראל  ויהי<BR>דוד  עשה  משפט<BR>וצדקה  לכל־עמו׃
ויואב  בן־צרויה  <BR>על־הצבא  ויהושפט<BR>בן־אחילוד  מזכיר׃
וצדוק  בן־אחיטוב  <BR>ואחימלך  בן־אביתר<BR>כהנים  ושריה  סופר׃
ובניהו  בן־יהוידע  <BR>והכרתי  והפלתי<BR>ובני  דוד  כהנים<BR>היו׃
