ודוד  עבר  מעט  <BR>מהראש  והנה  ציבא<BR>נער  מפי־בשת<BR>לקראתו  וצמד  חמרים<BR>חבשים  ועליהם<BR>מאתים  לחם  ומאה<BR>צמוקים  ומאה  קיץ<BR>ונבל  יין׃
ויאמר  המלך  <BR>אל־ציבא  מה־אלה  לך<BR>ויאמר  ציבא<BR>החמורים  לבית־המלך<BR>לרכב  ולהלחם  והקיץ<BR>לאכול  הנערים<BR>והיין  לשתות  היעף<BR>במדבר׃
ויאמר  המלך  ואיה  <BR>בן־אדניך  ויאמר<BR>ציבא  אל־המלך  הנה<BR>יושב  בירושלם  כי<BR>אמר  היום  ישיבו  לי<BR>בית  ישראל  את<BR>ממלכות  אבי׃
ויאמר  המלך  לצבא  <BR>הנה  לך  כל  אשר<BR>למפי־בשת  ויאמר<BR>ציבא  השתחויתי<BR>אמצא־חן  בעיניך<BR>אדני  המלך׃
ובא  המלך  דוד  <BR>עד־בחורים  והנה<BR>משם  איש  יוצא<BR>ממשפחת  בית־שאול<BR>ושמו  שמעי  בן־גרא<BR>יצא  יצוא  ומקלל׃
ויסקל  באבנים  <BR>את־דוד<BR>ואת־כל־עבדי  המלך<BR>דוד  וכל־העם<BR>וכל־הגברים  מימינו<BR>ומשמאלו׃
וכה־אמר  שמעי  <BR>בקללו  צא  צא  איש<BR>הדמים  ואיש<BR>הבליעל׃
השיב  עליך  יהוה  כל  <BR>דמי  בית־שאול  אשר<BR>מלכת  תחתו  ויתן<BR>יהוה  את־  המלוכה<BR>ביד  אבשלום  בנך<BR>והנך  ברעתך  כי  איש<BR>דמים  אתה׃
ויאמר  אבישי  <BR>בן־צרויה  אל־המלך<BR>למה  יקלל  הכלב  המת<BR>הזה  את־אדני  המלך<BR>אעברה־נא  ואסירה<BR>את־ראשו׃
ויאמר  המלך  מה־לי  <BR>ולכם  בני  צריה  כי<BR>יקלל  וכי  יהוה  אמר<BR>לו  קלל  את־דוד  ומי<BR>יאמר  מדוע  עשיתה<BR>כן׃
ויאמר  דוד  <BR>אל־אבישי<BR>ואל־כל־עבדיו  הנה<BR>בני  אשר־יצא  ממעי<BR>מבקש  את־  נפשי  ואף<BR>כי־עתה  בן־הימיני<BR>הנחו  לו  ויקלל  כי<BR>אמר־לו  יהוה׃
אולי  יראה  יהוה  <BR>בעוני  והשיב  יהוה<BR>לי  טובה  תחת  קללתו<BR>היום  הזה׃
וילך  דוד  ואנשיו  <BR>בדרך  ושמעי  הלך<BR>בצלע  ההר  לעמתו<BR>הלוך  ויקלל  ויסקל<BR>באבנים  לעמתו  ועפר<BR>בעפר׃
ויבא  המלך  וכל־העם  <BR>אשר־אתו  עיפים<BR>וינפש  שם׃
ואבשלום  וכל־העם  <BR>איש  ישראל  באו<BR>ירושלם  ואחיתפל<BR>אתו׃
ויהי  כאשר־בא  חושי  <BR>הארכי  רעה  דוד<BR>אל־אבשלום  ויאמר<BR>חושי  אל־  אבשלום<BR>יחי  המלך  יחי<BR>המלך׃
ויאמר  אבשלום  <BR>אל־חושי  זה  חסדך<BR>את־רעך  למה<BR>לא־הלכת  את־רעך׃
ויאמר  חושי  <BR>אל־אבשלם  לא  כי<BR>אשר  בחר  יהוה  והעם<BR>הזה  וכל־איש  ישראל<BR>לא  אהיה  ואתו  אשב׃
והשנית  למי  אני  <BR>אעבד  הלוא  לפני<BR>בנו  כאשר  עבדתי<BR>לפני  אביך  כן  אהיה<BR>לפניך׃
ויאמר  אבשלום  <BR>אל־אחיתפל  הבו  לכם<BR>עצה  מה־נעשה׃
ויאמר  אחיתפל  <BR>אל־אבשלם  בוא<BR>אל־פלגשי  אביך  אשר<BR>הניח  לשמור  הבית<BR>ושמע  כל־ישראל<BR>כי־נבאשת  את־אביך<BR>וחזקו  ידי  כל־אשר<BR>אתך׃
ויטו  לאבשלום  האהל  <BR>על־הגג  ויבא<BR>אבשלום  אל־פלגשי<BR>אביו  לעיני  כל־<BR>ישראל׃
ועצת  אחיתפל  אשר  <BR>יעץ  בימים  ההם<BR>כאשר  ישאל־  בדבר<BR>האלהים  כן  כל־  עצת<BR>אחיתפל  גם־לדוד  גם<BR>לאבשלם׃
