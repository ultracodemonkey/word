וידע  יואב  בן־צריה  <BR>כי־לב  המלך<BR>על־אבשלום׃
וישלח  יואב  תקועה  <BR>ויקח  משם  אשה  חכמה<BR>ויאמר  אליה<BR>התאבלי־נא  ולבשי־<BR>נא  בגדי־אבל<BR>ואל־תסוכי  שמן<BR>והיית  כאשה  זה<BR>ימים  רבים  מתאבלת<BR>על־מת׃
ובאת  אל־המלך  <BR>ודברת  אליו  כדבר<BR>הזה  וישם  יואב<BR>את־הדברים  בפיה׃
ותאמר  האשה  התקעית  <BR>אל־המלך  ותפל<BR>על־אפיה  ארצה<BR>ותשתחו  ותאמר<BR>הושעה  המלך׃
ויאמר־לה  המלך  <BR>מה־לך  ותאמר  אבל<BR>אשה־אלמנה  אני<BR>וימת  אישי׃
ולשפחתך  שני  בנים  <BR>וינצו  שניהם  בשדה<BR>ואין  מציל  ביניהם<BR>ויכו  האחד  את־האחד<BR>וימת  אתו׃
והנה  קמה  <BR>כל־המשפחה<BR>על־שפחתך  ויאמרו<BR>תני  את־מכה  אחיו<BR>ונמתהו  בנפש  אחיו<BR>אשר  הרג  ונשמידה<BR>גם  את־היורש  וכבו<BR>את־גחלתי  אשר<BR>נשארה  לבלתי<BR>שום־לאישי  שם<BR>ושארית  על־פני<BR>האדמה׃
ויאמר  המלך  <BR>אל־האשה  לכי  לביתך<BR>ואני  אצוה  עליך׃
ותאמר  האשה  <BR>התקועית  אל־המלך<BR>עלי  אדני  המלך<BR>העון  ועל־בית  אבי<BR>והמלך  וכסאו  נקי׃
ויאמר  המלך  המדבר  <BR>אליך  והבאתו  אלי<BR>ולא־יסיף  עוד  לגעת<BR>בך׃
ותאמר  יזכר־נא  <BR>המלך  את־יהוה<BR>אלהיך  מהרבית  גאל<BR>הדם  לשחת  ולא<BR>ישמידו  את־בני<BR>ויאמר  חי־יהוה<BR>אם־יפל  משערת  בנך<BR>ארצה׃
ותאמר  האשה  <BR>תדבר־נא  שפחתך<BR>אל־אדני  המלך  דבר<BR>ויאמר  דברי׃
ותאמר  האשה  ולמה  <BR>חשבתה  כזאת  על־עם<BR>אלהים  ומדבר  המלך<BR>הדבר  הזה  כאשם<BR>לבלתי  השיב  המלך<BR>את־נדחו׃
כי־מות  נמות  וכמים  <BR>הנגרים  ארצה  אשר<BR>לא  יאספו  ולא־ישא<BR>אלהים  נפש  וחשב<BR>מחשבות  לבלתי  ידח<BR>ממנו  נדח׃
ועתה  אשר־באתי  <BR>לדבר  אל־המלך  אדני<BR>את־הדבר  הזה  כי<BR>יראני  העם  ותאמר<BR>שפחתך  אדברה־נא<BR>אל־המלך  אולי  יעשה<BR>המלך  את־דבר  אמתו׃
כי  ישמע  המלך  <BR>להציל  את־אמתו  מכף<BR>האיש  להשמיד  אתי<BR>ואת־בני  יחד  מנחלת<BR>אלהים׃
ותאמר  שפחתך  <BR>יהיה־נא  דבר־אדני<BR>המלך  למנוחה  כי<BR>כמלאך  האלהים  כן<BR>אדני  המלך  לשמע<BR>הטוב  והרע  ויהוה<BR>אלהיך  יהי  עמך׃
ויען  המלך  ויאמר  <BR>אל־האשה  אל־נא<BR>תכחדי  ממני  דבר<BR>אשר  אנכי  שאל  אתך<BR>ותאמר  האשה<BR>ידבר־נא  אדני<BR>המלך׃
ויאמר  המלך  היד  <BR>יואב  אתך  בכל־זאת<BR>ותען  האשה  ותאמר<BR>חי־נפשך  אדני  המלך<BR>אם־אש  להמין<BR>ולהשמיל  מכל<BR>אשר־דבר  אדני  המלך<BR>כי־עבדך  יואב  הוא<BR>צוני  והוא  שם  בפי<BR>שפחתך  את<BR>כל־הדברים  האלה׃
לבעבור  סבב  את־פני  <BR>הדבר  עשה  עבדך<BR>יואב  את־הדבר  הזה<BR>ואדני  חכם  כחכמת<BR>מלאך  האלהים  לדעת<BR>את־כל־אשר  בארץ׃
ויאמר  המלך  <BR>אל־יואב  הנה־נא<BR>עשיתי  את־הדבר  הזה<BR>ולך  השב  את־הנער<BR>את־אבשלום׃
ויפל  יואב  אל־פניו  <BR>ארצה  וישתחו  ויברך<BR>את־המלך  ויאמר<BR>יואב  היום  ידע<BR>עבדך  כי־מצאתי  חן<BR>בעיניך  אדני  המלך<BR>אשר־עשה  המלך<BR>את־דבר  עבדו׃
ויקם  יואב  וילך  <BR>גשורה  ויבא<BR>את־אבשלום  ירושלם׃
ויאמר  המלך  יסב  <BR>אל־ביתו  ופני  לא<BR>יראה  ויסב  אבשלום<BR>אל־ביתו  ופני  המלך<BR>לא  ראה׃
וכאבשלום  לא־היה  <BR>איש־יפה  בכל־ישראל<BR>להלל  מאד  מכף  רגלו<BR>ועד  קדקדו  לא־היה<BR>בו  מום׃
ובגלחו  את־ראשו  <BR>והיה  מקץ  ימים<BR>לימים  אשר  יגלח<BR>כי־כבד  עליו  וגלחו<BR>ושקל  את־שער  ראשו<BR>מאתים  שקלים  באבן<BR>המלך׃
ויולדו  לאבשלום  <BR>שלושה  בנים  ובת<BR>אחת  ושמה  תמר  היא<BR>היתה  אשה  יפת<BR>מראה׃
וישב  אבשלום  <BR>בירושלם  שנתים<BR>ימים  ופני  המלך  לא<BR>ראה׃
וישלח  אבשלום  <BR>אל־יואב  לשלח  אתו<BR>אל־המלך  ולא  אבה<BR>לבוא  אליו  וישלח<BR>עוד  שנית  ולא  אבה<BR>לבוא׃
ויאמר  אל־עבדיו  <BR>ראו  חלקת  יואב<BR>אל־ידי  ולו־שם<BR>שערים  לכו  והוצתיה<BR>באש  ויצתו  עבדי<BR>אבשלום  את־החלקה<BR>באש׃
ויקם  יואב  ויבא  <BR>אל־אבשלום  הביתה<BR>ויאמר  אליו  למה<BR>הציתו  עבדך  את־<BR>החלקה  אשר־לי  באש׃
ויאמר  אבשלום  <BR>אל־יואב  הנה  שלחתי<BR>אליך  לאמר  בא  הנה<BR>ואשלחה  אתך<BR>אל־המלך  לאמר  למה<BR>באתי  מגשור  טוב  לי<BR>עד  אני־שם  ועתה<BR>אראה  פני  המלך<BR>ואם־יש־בי  עון<BR>והמתני׃
ויבא  יואב  אל־המלך  <BR>ויגד־לו  ויקרא<BR>אל־אבשלום  ויבא<BR>אל־המלך  וישתחו  לו<BR>על־אפיו  ארצה  לפני<BR>המלך  וישק  המלך<BR>לאבשלום׃
