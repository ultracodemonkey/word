מענה־רך  ישיב  חמה  <BR>ודבר־עצב  יעלה־אף׃
לשון  חכמים  תיטיב  <BR>דעת  ופי  כסילים<BR>יביע  אולת׃
בכל־מקום  עיני  <BR>יהוה  צפות  רעים<BR>וטובים׃
מרפא  לשון  עץ  חיים  <BR>וסלף  בה  שבר  ברוח׃
אויל  ינאץ  מוסר  <BR>אביו  ושמר  תוכחת<BR>יערם׃
בית  צדיק  חסן  רב  <BR>ובתבואת  רשע<BR>נעכרת׃
שפתי  חכמים  יזרו  <BR>דעת  ולב  כסילים<BR>לא־כן׃
זבח  רשעים  תועבת  <BR>יהוה  ותפלת  ישרים<BR>רצונו׃
תועבת  יהוה  דרך  <BR>רשע  ומרדף  צדקה<BR>יאהב׃
מוסר  רע  לעזב  ארח  <BR>שונא  תוכחת  ימות׃
שאול  ואבדון  נגד  <BR>יהוה  אף  כי־לבות<BR>בני־אדם׃
לא  יאהב־לץ  הוכח  <BR>לו  אל־חכמים  לא<BR>ילך׃
לב  שמח  ייטב  פנים  <BR>ובעצבת־לב  רוח<BR>נכאה׃
לב  נבון  יבקש־דעת  <BR>ופני  כסילים  ירעה<BR>אולת׃
כל־ימי  עני  רעים  <BR>וטוב־לב  משתה<BR>תמיד׃
טוב־מעט  ביראת  <BR>יהוה  מאוצר  רב<BR>ומהומה  בו׃
טוב  ארחת  ירק  <BR>ואהבה־שם  משור<BR>אבוס  ושנאה־בו׃
איש  חמה  יגרה  מדון  <BR>וארך  אפים  ישקיט<BR>ריב׃
דרך  עצל  כמשכת  חדק  <BR>וארח  ישרים  סללה׃
בן  חכם  ישמח־אב  <BR>וכסיל  אדם  בוזה<BR>אמו׃
אולת  שמחה  לחסר־לב  <BR>ואיש  תבונה<BR>יישר־לכת׃
הפר  מחשבות  באין  <BR>סוד  וברב  יועצים<BR>תקום׃
שמחה  לאיש  <BR>במענה־פיו  ודבר<BR>בעתו  מה־טוב׃
ארח  חיים  למעלה  <BR>למשכיל  למען  סור<BR>משאול  מטה׃
בית  גאים  יסח  יהוה  <BR>ויצב  גבול  אלמנה׃
תועבת  יהוה  מחשבות  <BR>רע  וטהרים<BR>אמרי־נעם׃
עכר  ביתו  בוצע  בצע  <BR>ושונא  מתנת  יחיה׃
לב  צדיק  יהגה  <BR>לענות  ופי  רשעים<BR>יביע  רעות׃
רחוק  יהוה  מרשעים  <BR>ותפלת  צדיקים<BR>ישמע׃
מאור־עינים  <BR>ישמח־לב  שמועה<BR>טובה  תדשן־עצם׃
אזן  שמעת  תוכחת  <BR>חיים  בקרב  חכמים<BR>תלין׃
פורע  מוסר  מואס  <BR>נפשו  ושומע  תוכחת<BR>קונה  לב׃
יראת  יהוה  מוסר  <BR>חכמה  ולפני  כבוד<BR>ענוה׃
