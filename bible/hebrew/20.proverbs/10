משלי  שלמה  בן  חכם  <BR>ישמח־אב  ובן  כסיל<BR>תוגת  אמו׃
לא־יועילו  אוצרות  <BR>רשע  וצדקה  תציל<BR>ממות׃
לא־ירעיב  יהוה  נפש  <BR>צדיק  והות  רשעים<BR>יהדף׃
ראש  עשה  כף־רמיה  <BR>ויד  חרוצים  תעשיר׃
אגר  בקיץ  בן  משכיל  <BR>נרדם  בקציר  בן<BR>מביש׃
ברכות  לראש  צדיק  <BR>ופי  רשעים  יכסה<BR>חמס׃
זכר  צדיק  לברכה  <BR>ושם  רשעים  ירקב׃
חכם־לב  יקח  מצות  <BR>ואויל  שפתים  ילבט׃
הולך  בתם  ילך  בטח  <BR>ומעקש  דרכיו  יודע׃
קרץ  עין  יתן  עצבת  <BR>ואויל  שפתים  ילבט׃
מקור  חיים  פי  צדיק  <BR>ופי  רשעים  יכסה<BR>חמס׃
שנאה  תעורר  מדנים  <BR>ועל  כל־פשעים  תכסה<BR>אהבה׃
בשפתי  נבון  תמצא  <BR>חכמה  ושבט  לגו<BR>חסר־לב׃
חכמים  יצפנו־דעת  <BR>ופי־אויל  מחתה<BR>קרבה׃
הון  עשיר  קרית  עזו  <BR>מחתת  דלים  רישם׃
פעלת  צדיק  לחיים  <BR>תבואת  רשע  לחטאת׃
ארח  לחיים  שומר  <BR>מוסר  ועוזב  תוכחת<BR>מתעה׃
מכסה  שנאה  <BR>שפתי־שקר  ומוצא<BR>דבה  הוא  כסיל׃
ברב  דברים  לא  <BR>יחדל־פשע  וחשך<BR>שפתיו  משכיל׃
כסף  נבחר  לשון  <BR>צדיק  לב  רשעים<BR>כמעט׃
שפתי  צדיק  ירעו  <BR>רבים  ואוילים<BR>בחסר־לב  ימותו׃
ברכת  יהוה  היא  <BR>תעשיר  ולא־יוסף<BR>עצב  עמה׃
כשחוק  לכסיל  עשות  <BR>זמה  וחכמה  לאיש<BR>תבונה׃
מגורת  רשע  היא  <BR>תבואנו  ותאות<BR>צדיקים  יתן׃
כעבור  סופה  ואין  <BR>רשע  וצדיק  יסוד<BR>עולם׃
כחמץ  לשנים  וכעשן  <BR>לעינים  כן  העצל<BR>לשלחיו׃
יראת  יהוה  תוסיף  <BR>ימים  ושנות  רשעים<BR>תקצרנה׃
תוחלת  צדיקים  שמחה  <BR>ותקות  רשעים  תאבד׃
מעוז  לתם  דרך  יהוה  <BR>ומחתה  לפעלי  און׃
צדיק  לעולם  <BR>בל־ימוט  ורשעים  לא<BR>ישכנו־ארץ׃
פי־צדיק  ינוב  חכמה  <BR>ולשון  תהפכות<BR>תכרת׃
שפתי  צדיק  ידעון  <BR>רצון  ופי  רשעים<BR>תהפכות׃
