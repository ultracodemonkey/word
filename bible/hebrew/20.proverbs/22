נבחר  שם  מעשר  רב  <BR>מכסף  ומזהב  חן<BR>טוב׃
עשיר  ורש  נפגשו  <BR>עשה  כלם  יהוה׃
ערום  ראה  רעה  <BR>ויסתר  ופתיים  עברו<BR>ונענשו׃
עקב  ענוה  יראת  <BR>יהוה  עשר  וכבוד<BR>וחיים׃
צנים  פחים  בדרך  <BR>עקש  שומר  נפשו<BR>ירחק  מהם׃
חנך  לנער  על־פי  <BR>דרכו  גם  כי־יזקין<BR>לא־יסור  ממנה׃
עשיר  ברשים  ימשול  <BR>ועבד  לוה  לאיש<BR>מלוה׃
זורע  עולה  <BR>יקצור־און  ושבט<BR>עברתו  יכלה׃
טוב־עין  הוא  יברך  <BR>כי־נתן  מלחמו  לדל׃
גרש  לץ  ויצא  מדון  <BR>וישבת  דין  וקלון׃
אהב  טהור־לב  חן  <BR>שפתיו  רעהו  מלך׃
עיני  יהוה  נצרו  <BR>דעת  ויסלף  דברי<BR>בגד׃
אמר  עצל  ארי  בחוץ  <BR>בתוך  רחבות  ארצח׃
שוחה  עמקה  פי  זרות  <BR>זעום  יהוה<BR>יפול־שם׃
אולת  קשורה  <BR>בלב־נער  שבט  מוסר<BR>ירחיקנה  ממנו׃
עשק  דל  להרבות  לו  <BR>נתן  לעשיר<BR>אך־למחסור׃
הט  אזנך  ושמע  דברי  <BR>חכמים  ולבך  תשית<BR>לדעתי׃
כי־נעים  כי־תשמרם  <BR>בבטנך  יכנו  יחדו<BR>על־שפתיך׃
להיות  ביהוה  מבטחך  <BR>הודעתיך  היום<BR>אף־אתה׃
הלא  כתבתי  לך  <BR>שלשום  במעצות<BR>ודעת׃
להודיעך  קשט  אמרי  <BR>אמת  להשיב  אמרים<BR>אמת  לשלחיך׃
אל־תגזל־דל  כי  <BR>דל־הוא  ואל־תדכא<BR>עני  בשער׃
כי־יהוה  יריב  ריבם  <BR>וקבע  את־קבעיהם<BR>נפש׃
אל־תתרע  את־בעל  אף  <BR>ואת־איש  חמות  לא<BR>תבוא׃
פן־תאלף  ארחתו  <BR>ולקחת  מוקש  לנפשך׃
אל־תהי  בתקעי־כף  <BR>בערבים  משאות׃
אם־אין־לך  לשלם  <BR>למה  יקח  משכבך<BR>מתחתיך׃
אל־תסג  גבול  עולם  <BR>אשר  עשו  אבותיך׃
חזית  איש  מהיר  <BR>במלאכתו<BR>לפני־מלכים  יתיצב<BR>בל־יתיצב  לפני<BR>חשכים׃
