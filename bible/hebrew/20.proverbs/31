דברי  למואל  מלך  <BR>משא  אשר־יסרתו<BR>אמו׃
מה־ברי  <BR>ומה־בר־בטני  ומה<BR>בר־נדרי׃
אל־תתן  לנשים  חילך  <BR>ודרכיך  למחות<BR>מלכין׃
אל  למלכים  למואל  <BR>אל  למלכים  שתו־יין<BR>ולרוזנים  או  שכר׃
פן־ישתה  וישכח  <BR>מחקק  וישנה  דין<BR>כל־בני־עני׃
תנו־שכר  לאובד  <BR>ויין  למרי  נפש׃
ישתה  וישכח  רישו  <BR>ועמלו  לא<BR>יזכר־עוד׃
פתח־פיך  לאלם  <BR>אל־דין  כל־בני<BR>חלוף׃
פתח־פיך  שפט־צדק  <BR>ודין  עני  ואביון׃
אשת־חיל  מי  ימצא  <BR>ורחק  מפנינים<BR>מכרה׃
בטח  בה  לב  בעלה  <BR>ושלל  לא  יחסר׃
גמלתהו  טוב  ולא־רע  <BR>כל  ימי  חייה׃
דרשה  צמר  ופשתים  <BR>ותעש  בחפץ  כפיה׃
היתה  כאניות  סוחר  <BR>ממרחק  תביא  לחמה׃
ותקם  בעוד  לילה  <BR>ותתן  טרף  לביתה<BR>וחק  לנערתיה׃
זממה  שדה  ותקחהו  <BR>מפרי  כפיה  נטע<BR>כרם׃
חגרה  בעוז  מתניה  <BR>ותאמץ  זרעותיה׃
טעמה  כי־טוב  סחרה  <BR>לא־יכבה  בליל  נרה׃
ידיה  שלחה  בכישור  <BR>וכפיה  תמכו  פלך׃
כפה  פרשה  לעני  <BR>וידיה  שלחה<BR>לאביון׃
לא־תירא  לביתה  <BR>משלג  כי  כל־ביתה<BR>לבש  שנים׃
מרבדים  עשתה־לה  שש  <BR>וארגמן  לבושה׃
נודע  בשערים  בעלה  <BR>בשבתו<BR>עם־זקני־ארץ׃
סדין  עשתה  ותמכר  <BR>וחגור  נתנה<BR>לכנעני׃
עז־והדר  לבושה  <BR>ותשחק  ליום  אחרון׃
פיה  פתחה  בחכמה  <BR>ותורת־חסד<BR>על־לשונה׃
צופיה  הליכות  ביתה  <BR>ולחם  עצלות  לא<BR>תאכל׃
קמו  בניה  ויאשרוה  <BR>בעלה  ויהללה׃
רבות  בנות  עשו  חיל  <BR>ואת  עלית  על־כלנה׃
שקר  החן  והבל  היפי  <BR>אשה  יראת־יהוה  היא<BR>תתהלל׃
תנו־לה  מפרי  ידיה  <BR>ויהללוה  בשערים<BR>מעשיה׃
