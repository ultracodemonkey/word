לתאוה  יבקש  נפרד  <BR>בכל־תושיה  יתגלע׃
לא־יחפץ  כסיל  <BR>בתבונה  כי<BR>אם־בהתגלות  לבו׃
בבוא־רשע  בא  <BR>גם־בוז  ועם־קלון<BR>חרפה׃
מים  עמקים  דברי  <BR>פי־איש  נחל  נבע<BR>מקור  חכמה׃
שאת  פני־רשע  <BR>לא־טוב  להטות  צדיק<BR>במשפט׃
שפתי  כסיל  יבאו  <BR>בריב  ופיו  למהלמות<BR>יקרא׃
פי־כסיל  מחתה־לו  <BR>ושפתיו  מוקש  נפשו׃
דברי  נרגן  <BR>כמתלהמים  והם  ירדו<BR>חדרי־בטן׃
גם  מתרפה  במלאכתו  <BR>אח  הוא  לבעל<BR>משחית׃
מגדל־עז  שם  יהוה  <BR>בו־ירוץ  צדיק<BR>ונשגב׃
הון  עשיר  קרית  עזו  <BR>וכחומה  נשגבה<BR>במשכיתו׃
לפני־שבר  יגבה  <BR>לב־איש  ולפני  כבוד<BR>ענוה׃
משיב  דבר  בטרם  <BR>ישמע  אולת  היא־לו<BR>וכלמה׃
רוח־איש  יכלכל  <BR>מחלהו  ורוח  נכאה<BR>מי  ישאנה׃
לב  נבון  יקנה־דעת  <BR>ואזן  חכמים<BR>תבקש־דעת׃
מתן  אדם  ירחיב  לו  <BR>ולפני  גדלים<BR>ינחנו׃
צדיק  הראשון  בריבו  <BR>יבא־רעהו  וחקרו׃
מדינים  ישבית  <BR>הגורל  ובין  עצומים<BR>יפריד׃
אח  נפשע  מקרית־עז  <BR>ומדונים  כבריח<BR>ארמון׃
מפרי  פי־איש  תשבע  <BR>בטנו  תבואת  שפתיו<BR>ישבע׃
מות  וחיים  <BR>ביד־לשון  ואהביה<BR>יאכל  פריה׃
מצא  אשה  מצא  טוב  <BR>ויפק  רצון  מיהוה׃
תחנונים  ידבר־רש  <BR>ועשיר  יענה  עזות׃
איש  רעים  להתרעע  <BR>ויש  אהב  דבק  מאח׃
