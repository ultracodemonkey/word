חכמות  נשים  בנתה  <BR>ביתה  ואולת  בידיה<BR>תהרסנו׃
הולך  בישרו  ירא  <BR>יהוה  ונלוז  דרכיו<BR>בוזהו׃
בפי־אויל  חטר  גאוה  <BR>ושפתי  חכמים<BR>תשמורם׃
באין  אלפים  אבוס  <BR>בר  ורב־תבואות  בכח<BR>שור׃
עד  אמונים  לא  יכזב  <BR>ויפיח  כזבים  עד<BR>שקר׃
בקש־לץ  חכמה  ואין  <BR>ודעת  לנבון  נקל׃
לך  מנגד  לאיש  כסיל  <BR>ובל־ידעת<BR>שפתי־דעת׃
חכמת  ערום  הבין  <BR>דרכו  ואולת  כסילים<BR>מרמה׃
אולים  יליץ  אשם  <BR>ובין  ישרים  רצון׃
לב  יודע  מרת  נפשו  <BR>ובשמחתו  לא־יתערב<BR>זר׃
בית  רשעים  ישמד  <BR>ואהל  ישרים  יפריח׃
יש  דרך  ישר  <BR>לפני־איש  ואחריתה<BR>דרכי־מות׃
גם־בשחוק  יכאב־לב  <BR>ואחריתה  שמחה<BR>תוגה׃
מדרכיו  ישבע  סוג  <BR>לב  ומעליו  איש<BR>טוב׃
פתי  יאמין  לכל־דבר  <BR>וערום  יבין  לאשרו׃
חכם  ירא  וסר  מרע  <BR>וכסיל  מתעבר<BR>ובוטח׃
קצר־אפים  יעשה  <BR>אולת  ואיש  מזמות<BR>ישנא׃
נחלו  פתאים  אולת  <BR>וערומים  יכתרו<BR>דעת׃
שחו  רעים  לפני  <BR>טובים  ורשעים<BR>על־שערי  צדיק׃
גם־לרעהו  ישנא  רש  <BR>ואהבי  עשיר  רבים׃
בז־לרעהו  חוטא  <BR>ומחונן  עניים<BR>אשריו׃
הלוא־יתעו  חרשי  רע  <BR>וחסד  ואמת  חרשי<BR>טוב׃
בכל־עצב  יהיה  מותר  <BR>ודבר־שפתים<BR>אך־למחסור׃
עטרת  חכמים  עשרם  <BR>אולת  כסילים  אולת׃
מציל  נפשות  עד  אמת  <BR>ויפח  כזבים  מרמה׃
ביראת  יהוה  <BR>מבטח־עז  ולבניו<BR>יהיה  מחסה׃
יראת  יהוה  מקור  <BR>חיים  לסור  ממקשי<BR>מות׃
ברב־עם  הדרת־מלך  <BR>ובאפס  לאם  מחתת<BR>רזון׃
ארך  אפים  רב־תבונה  <BR>וקצר־רוח  מרים<BR>אולת׃
חיי  בשרים  לב  מרפא  <BR>ורקב  עצמות  קנאה׃
עשק־דל  חרף  עשהו  <BR>ומכבדו  חנן  אביון׃
ברעתו  ידחה  רשע  <BR>וחסה  במותו  צדיק׃
בלב  נבון  תנוח  <BR>חכמה  ובקרב  כסילים<BR>תודע׃
צדקה  תרומם־גוי  <BR>וחסד  לאמים  חטאת׃
רצון־מלך  לעבד  <BR>משכיל  ועברתו  תהיה<BR>מביש׃
