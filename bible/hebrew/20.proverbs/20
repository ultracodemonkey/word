לץ  היין  המה  שכר  <BR>וכל־שגה  בו  לא<BR>יחכם׃
נהם  ככפיר  אימת  <BR>מלך  מתעברו  חוטא<BR>נפשו׃
כבוד  לאיש  שבת  <BR>מריב  וכל־אויל<BR>יתגלע׃
מחרף  עצל  לא־יחרש  <BR>ישאל  בקציר  ואין׃
מים  עמקים  עצה  <BR>בלב־איש  ואיש<BR>תבונה  ידלנה׃
רב־אדם  יקרא  איש  <BR>חסדו  ואיש  אמונים<BR>מי  ימצא׃
מתהלך  בתמו  צדיק  <BR>אשרי  בניו  אחריו׃
מלך  יושב  <BR>על־כסא־דין  מזרה<BR>בעיניו  כל־רע׃
מי־יאמר  זכיתי  לבי  <BR>טהרתי  מחטאתי׃
אבן  ואבן  איפה  <BR>ואיפה  תועבת  יהוה<BR>גם־שניהם׃
גם  במעלליו  <BR>יתנכר־נער  אם־זך<BR>ואם־ישר  פעלו׃
אזן  שמעת  ועין  ראה  <BR>יהוה  עשה<BR>גם־שניהם׃
אל־תאהב  שנה  <BR>פן־תורש  פקח  עיניך<BR>שבע־לחם׃
רע  רע  יאמר  הקונה  <BR>ואזל  לו  אז  יתהלל׃
יש  זהב  ורב־פנינים  <BR>וכלי  יקר<BR>שפתי־דעת׃
לקח־בגדו  כי־ערב  <BR>זר  ובעד  נכרים<BR>חבלהו׃
ערב  לאיש  לחם  שקר  <BR>ואחר  ימלא־פיהו<BR>חצץ׃
מחשבות  בעצה  תכון  <BR>ובתחבלות  עשה<BR>מלחמה׃
גולה־סוד  הולך  <BR>רכיל  ולפתה  שפתיו<BR>לא  תתערב׃
מקלל  אביו  ואמו  <BR>ידעך  נרו  באישון<BR>חשך׃
נחלה  מבחלת  בראשנה  <BR>ואחריתה  לא  תברך׃
אל־תאמר  אשלמה־רע  <BR>קוה  ליהוה  וישע<BR>לך׃
תועבת  יהוה  אבן  <BR>ואבן  ומאזני  מרמה<BR>לא־טוב׃
מיהוה  מצעדי־גבר  <BR>ואדם  מה־יבין<BR>דרכו׃
מוקש  אדם  ילע  קדש  <BR>ואחר  נדרים  לבקר׃
מזרה  רשעים  מלך  <BR>חכם  וישב  עליהם<BR>אופן׃
נר  יהוה  נשמת  אדם  <BR>חפש  כל־חדרי־בטן׃
חסד  ואמת  יצרו־מלך  <BR>וסעד  בחסד  כסאו׃
תפארת  בחורים  כחם  <BR>והדר  זקנים  שיבה׃
חברות  פצע  תמריק  <BR>ברע  ומכות<BR>חדרי־בטן׃
