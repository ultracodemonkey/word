דברי  אגור  בן־יקה  <BR>המשא  נאם  הגבר<BR>לאיתיאל  לאיתיאל<BR>ואכל׃
כי  בער  אנכי  מאיש  <BR>ולא־בינת  אדם  לי׃
ולא־למדתי  חכמה  <BR>ודעת  קדשים  אדע׃
מי  עלה־שמים  וירד  <BR>מי  אסף־רוח  בחפניו<BR>מי  צרר־מים  בשמלה<BR>מי  הקים<BR>כל־אפסי־ארץ<BR>מה־שמו  ומה־שם־בנו<BR>כי  תדע׃
כל־אמרת  אלוה  <BR>צרופה  מגן  הוא<BR>לחסים  בו׃
אל־תוסף  על־דבריו  <BR>פן־יוכיח  בך<BR>ונכזבת׃
שתים  שאלתי  מאתך  <BR>אל־תמנע  ממני  בטרם<BR>אמות׃
שוא  ודבר־כזב  הרחק  <BR>ממני  ראש  ועשר<BR>אל־תתן־לי  הטריפני<BR>לחם  חקי׃
פן  אשבע  וכחשתי  <BR>ואמרתי  מי  יהוה<BR>ופן־אורש  וגנבתי<BR>ותפשתי  שם  אלהי׃
אל־תלשן  עבד  <BR>אל־אדנו  פן־יקללך<BR>ואשמת׃
דור  אביו  יקלל  <BR>ואת־אמו  לא  יברך׃
דור  טהור  בעיניו  <BR>ומצאתו  לא  רחץ׃
דור  מה־רמו  עיניו  <BR>ועפעפיו  ינשאו׃
דור  חרבות  שניו  <BR>ומאכלות  מתלעתיו<BR>לאכל  עניים  מארץ<BR>ואביונים  מאדם׃
לעלוקה  שתי  בנות  <BR>הב  הב  שלוש  הנה  לא<BR>תשבענה  ארבע<BR>לא־אמרו  הון׃
שאול  ועצר  רחם  ארץ  <BR>לא־שבעה  מים  ואש<BR>לא־אמרה  הון׃
עין  תלעג  לאב  <BR>ותבוז  ליקהת־אם<BR>יקרוה  ערבי־נחל<BR>ויאכלוה  בני־נשר׃
שלשה  המה  נפלאו  <BR>ממני  וארבע  לא<BR>ידעתים׃
דרך  הנשר  בשמים  <BR>דרך  נחש  עלי  צור<BR>דרך־אניה  בלב־ים<BR>ודרך  גבר  בעלמה׃
כן  דרך  אשה  מנאפת  <BR>אכלה  ומחתה  פיה<BR>ואמרה  לא־פעלתי<BR>און׃
תחת  שלוש  רגזה  ארץ  <BR>ותחת  ארבע  לא־תוכל<BR>שאת׃
תחת־עבד  כי  ימלוך  <BR>ונבל  כי  ישבע־לחם׃
תחת  שנואה  כי  תבעל  <BR>ושפחה  כי־תירש<BR>גברתה׃
ארבעה  הם  קטני־ארץ  <BR>והמה  חכמים<BR>מחכמים׃
הנמלים  עם  לא־עז  <BR>ויכינו  בקיץ  לחמם׃
שפנים  עם  לא־עצום  <BR>וישימו  בסלע  ביתם׃
מלך  אין  לארבה  <BR>ויצא  חצץ  כלו׃
שממית  בידים  תתפש  <BR>והיא  בהיכלי  מלך׃
שלשה  המה  מיטיבי  <BR>צעד  וארבעה  מיטבי<BR>לכת׃
ליש  גבור  בבהמה  <BR>ולא־ישוב  מפני־כל׃
זרזיר  מתנים  <BR>או־תיש  ומלך  אלקום<BR>עמו׃
אם־נבלת  בהתנשא  <BR>ואם־זמות  יד  לפה׃
כי  מיץ  חלב  יוציא  <BR>חמאה  ומיץ־אף<BR>יוציא  דם  ומיץ<BR>אפים  יוציא  ריב׃
