בני  אם־ערבת  לרעך  <BR>תקעת  לזר  כפיך׃
נוקשת  באמרי־פיך  <BR>נלכדת  באמרי־פיך׃
עשה  זאת  אפוא  בני  <BR>והנצל  כי  באת<BR>בכף־רעך  לך  התרפס<BR>ורהב  רעיך׃
אל־תתן  שנה  לעיניך  <BR>ותנומה  לעפעפיך׃
הנצל  כצבי  מיד  <BR>וכצפור  מיד  יקוש׃
לך־אל־נמלה  עצל  <BR>ראה  דרכיה  וחכם׃
אשר  אין־לה  קצין  <BR>שטר  ומשל׃
תכין  בקיץ  לחמה  <BR>אגרה  בקציר  מאכלה׃
עד־מתי  עצל  תשכב  <BR>מתי  תקום  משנתך׃
מעט  שנות  מעט  <BR>תנומות  מעט  חבק<BR>ידים  לשכב׃
ובא־כמהלך  ראשך  <BR>ומחסרך  כאיש  מגן׃
אדם  בליעל  איש  און  <BR>הולך  עקשות  פה׃
קרץ  בעינו  מלל  <BR>ברגלו  מרה<BR>באצבעתיו׃
תהפכות  בלבו  חרש  <BR>רע  בכל־עת  מדנים<BR>ישלח׃
על־כן  פתאם  יבוא  <BR>אידו  פתע  ישבר<BR>ואין  מרפא׃
שש־הנה  שנא  יהוה  <BR>ושבע  תועבות  נפשו׃
עינים  רמות  לשון  <BR>שקר  וידים  שפכות<BR>דם־נקי׃
לב  חרש  מחשבות  און  <BR>רגלים  ממהרות  לרוץ<BR>לרעה׃
יפיח  כזבים  עד  שקר  <BR>ומשלח  מדנים  בין<BR>אחים׃
נצר  בני  מצות  אביך  <BR>ואל־תטש  תורת  אמך׃
קשרם  על־לבך  תמיד  <BR>ענדם  על־גרגרתך׃
בהתהלכך  תנחה  אתך  <BR>בשכבך  תשמר  עליך<BR>והקיצות  היא<BR>תשיחך׃
כי  נר  מצוה  ותורה  <BR>אור  ודרך  חיים<BR>תוכחות  מוסר׃
לשמרך  מאשת  רע  <BR>מחלקת  לשון  נכריה׃
אל־תחמד  יפיה  <BR>בלבבך  ואל־תקחך<BR>בעפעפיה׃
כי  בעד־אשה  זונה  <BR>עד־ככר  לחם  ואשת<BR>איש  נפש  יקרה<BR>תצוד׃
היחתה  איש  אש  <BR>בחיקו  ובגדיו  לא<BR>תשרפנה׃
אם־יהלך  איש  <BR>על־הגחלים  ורגליו<BR>לא  תכוינה׃
כן  הבא  אל־אשת  <BR>רעהו  לא  ינקה<BR>כל־הנגע  בה׃
לא־יבוזו  לגנב  כי  <BR>יגנוב  למלא  נפשו<BR>כי  ירעב׃
ונמצא  ישלם  שבעתים  <BR>את־כל־הון  ביתו<BR>יתן׃
נאף  אשה  חסר־לב  <BR>משחית  נפשו  הוא<BR>יעשנה׃
נגע־וקלון  ימצא  <BR>וחרפתו  לא  תמחה׃
כי־קנאה  חמת־גבר  <BR>ולא־יחמול  ביום<BR>נקם׃
לא־ישא  פני  כל־כפר  <BR>ולא־יאבה  כי<BR>תרבה־שחד׃
