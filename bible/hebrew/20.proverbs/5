בני  לחכמתי  הקשיבה  <BR>לתבונתי  הט־אזנך׃
לשמר  מזמות  ודעת  <BR>שפתיך  ינצרו׃
כי  נפת  תטפנה  שפתי  <BR>זרה  וחלק  משמן<BR>חכה׃
ואחריתה  מרה  כלענה  <BR>חדה  כחרב  פיות׃
רגליה  ירדות  מות  <BR>שאול  צעדיה  יתמכו׃
ארח  חיים  פן־תפלס  <BR>נעו  מעגלתיה  לא<BR>תדע׃
ועתה  בנים  שמעו־לי  <BR>ואל־תסורו<BR>מאמרי־פי׃
הרחק  מעליה  דרכך  <BR>ואל־תקרב  אל־פתח<BR>ביתה׃
פן־תתן  לאחרים  <BR>הודך  ושנתיך<BR>לאכזרי׃
פן־ישבעו  זרים  כחך  <BR>ועצביך  בבית  נכרי׃
ונהמת  באחריתך  <BR>בכלות  בשרך  ושארך׃
ואמרת  איך  שנאתי  <BR>מוסר  ותוכחת  נאץ<BR>לבי׃
ולא־שמעתי  בקול  <BR>מורי  ולמלמדי<BR>לא־הטיתי  אזני׃
כמעט  הייתי  בכל־רע  <BR>בתוך  קהל  ועדה׃
שתה־מים  מבורך  <BR>ונזלים  מתוך  בארך׃
יפוצו  מעינתיך  <BR>חוצה  ברחבות<BR>פלגי־מים׃
יהיו־לך  לבדך  ואין  <BR>לזרים  אתך׃
יהי־מקורך  ברוך  <BR>ושמח  מאשת  נעורך׃
אילת  אהבים  <BR>ויעלת־חן  דדיה<BR>ירוך  בכל־עת<BR>באהבתה  תשגה  תמיד׃
ולמה  תשגה  בני  <BR>בזרה  ותחבק  חק<BR>נכריה׃
כי  נכח  עיני  יהוה  <BR>דרכי־איש<BR>וכל־מעגלתיו  מפלס׃
עוונותיו  ילכדנו  <BR>את־הרשע  ובחבלי<BR>חטאתו  יתמך׃
הוא  ימות  באין  <BR>מוסר  וברב  אולתו<BR>ישגה׃
