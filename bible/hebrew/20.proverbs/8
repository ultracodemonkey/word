הלא־חכמה  תקרא  <BR>ותבונה  תתן  קולה׃
בראש־מרומים  <BR>עלי־דרך  בית<BR>נתיבות  נצבה׃
ליד־שערים  לפי־קרת  <BR>מבוא  פתחים  תרנה׃
אליכם  אישים  אקרא  <BR>וקולי  אל־בני  אדם׃
הבינו  פתאים  ערמה  <BR>וכסילים  הבינו  לב׃
שמעו  כי־נגידים  <BR>אדבר  ומפתח  שפתי<BR>מישרים׃
כי־אמת  יהגה  חכי  <BR>ותועבת  שפתי  רשע׃
בצדק  כל־אמרי־פי  <BR>אין  בהם  נפתל<BR>ועקש׃
כלם  נכחים  למבין  <BR>וישרים  למצאי  דעת׃
קחו־מוסרי  ואל־כסף  <BR>ודעת  מחרוץ  נבחר׃
כי־טובה  חכמה  <BR>מפנינים  וכל־חפצים<BR>לא  ישוו־בה׃
אני־חכמה  שכנתי  <BR>ערמה  ודעת  מזמות<BR>אמצא׃
יראת  יהוה  שנאת  רע  <BR>גאה  וגאון  ודרך  רע<BR>ופי  תהפכות  שנאתי׃
לי־עצה  ותושיה  אני  <BR>בינה  לי  גבורה׃
בי  מלכים  ימלכו  <BR>ורוזנים  יחקקו<BR>צדק׃
בי  שרים  ישרו  <BR>ונדיבים  כל־שפטי<BR>צדק׃
אני  אהביה  אהב  <BR>ומשחרי  ימצאנני׃
עשר־וכבוד  אתי  הון  <BR>עתק  וצדקה׃
טוב  פריי  מחרוץ  <BR>ומפז  ותבואתי  מכסף<BR>נבחר׃
בארח־צדקה  אהלך  <BR>בתוך  נתיבות  משפט׃
להנחיל  אהבי  יש  <BR>ואצרתיהם  אמלא׃
יהוה  קנני  ראשית  <BR>דרכו  קדם  מפעליו<BR>מאז׃
מעולם  נסכתי  מראש  <BR>מקדמי־ארץ׃
באין־תהמות  חוללתי  <BR>באין  מעינות<BR>נכבדי־מים׃
בטרם  הרים  הטבעו  <BR>לפני  גבעות<BR>חוללתי׃
עד־לא  עשה  ארץ  <BR>וחוצות  וראש  עפרות<BR>תבל׃
בהכינו  שמים  שם  <BR>אני  בחוקו  חוג<BR>על־פני  תהום׃
באמצו  שחקים  ממעל  <BR>בעזוז  עינות  תהום׃
בשומו  לים  חקו  <BR>ומים  לא  יעברו־פיו<BR>בחוקו  מוסדי  ארץ׃
ואהיה  אצלו  אמון  <BR>ואהיה  שעשעים  יום<BR>יום  משחקת  לפניו<BR>בכל־עת׃
משחקת  בתבל  ארצו  <BR>ושעשעי  את־בני<BR>אדם׃
ועתה  בנים  שמעו־לי  <BR>ואשרי  דרכי  ישמרו׃
שמעו  מוסר  וחכמו  <BR>ואל־תפרעו׃
אשרי  אדם  שמע  לי  <BR>לשקד  על־דלתתי  יום<BR>יום  לשמר  מזוזת<BR>פתחי׃
כי  מצאי  מצאי  חיים  <BR>ויפק  רצון  מיהוה׃
וחטאי  חמס  נפשו  <BR>כל־משנאי  אהבו<BR>מות׃
