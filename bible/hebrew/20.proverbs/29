איש  תוכחות  <BR>מקשה־ערף  פתע  ישבר<BR>ואין  מרפא׃
ברבות  צדיקים  ישמח  <BR>העם  ובמשל  רשע<BR>יאנח  עם׃
איש־אהב  חכמה  ישמח  <BR>אביו  ורעה  זונות<BR>יאבד־הון׃
מלך  במשפט  יעמיד  <BR>ארץ  ואיש  תרומות<BR>יהרסנה׃
גבר  מחליק  על־רעהו  <BR>רשת  פורש<BR>על־פעמיו׃
בפשע  איש  רע  מוקש  <BR>וצדיק  ירון  ושמח׃
ידע  צדיק  דין  דלים  <BR>רשע  לא־יבין  דעת׃
אנשי  לצון  יפיחו  <BR>קריה  וחכמים  ישיבו<BR>אף׃
איש־חכם  נשפט  <BR>את־איש  אויל  ורגז<BR>ושחק  ואין  נחת׃
אנשי  דמים  <BR>ישנאו־תם  וישרים<BR>יבקשו  נפשו׃
כל־רוחו  יוציא  <BR>כסיל  וחכם  באחור<BR>ישבחנה׃
משל  מקשיב  <BR>על־דבר־שקר<BR>כל־משרתיו  רשעים׃
רש  ואיש  תככים  <BR>נפגשו  מאיר־עיני<BR>שניהם  יהוה׃
מלך  שופט  באמת  <BR>דלים  כסאו  לעד<BR>יכון׃
שבט  ותוכחת  יתן  <BR>חכמה  ונער  משלח<BR>מביש  אמו׃
ברבות  רשעים  <BR>ירבה־פשע  וצדיקים<BR>במפלתם  יראו׃
יסר  בנך  ויניחך  <BR>ויתן  מעדנים<BR>לנפשך׃
באין  חזון  יפרע  עם  <BR>ושמר  תורה  אשרהו׃
בדברים  לא־יוסר  <BR>עבד  כי־יבין  ואין<BR>מענה׃
חזית  איש  אץ  <BR>בדבריו  תקוה  לכסיל<BR>ממנו׃
מפנק  מנער  עבדו  <BR>ואחריתו  יהיה<BR>מנון׃
איש־אף  יגרה  מדון  <BR>ובעל  חמה  רב־פשע׃
גאות  אדם  תשפילנו  <BR>ושפל־רוח  יתמך<BR>כבוד׃
חולק  עם־גנב  שונא  <BR>נפשו  אלה  ישמע  ולא<BR>יגיד׃
חרדת  אדם  יתן  מוקש  <BR>ובוטח  ביהוה  ישגב׃
רבים  מבקשים  <BR>פני־מושל  ומיהוה<BR>משפט־איש׃
תועבת  צדיקים  איש  <BR>עול  ותועבת  רשע<BR>ישר־דרך׃
