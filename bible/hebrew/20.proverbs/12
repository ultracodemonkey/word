אהב  מוסר  אהב  דעת  <BR>ושנא  תוכחת  בער׃
טוב  יפיק  רצון  <BR>מיהוה  ואיש  מזמות<BR>ירשיע׃
לא־יכון  אדם  ברשע  <BR>ושרש  צדיקים<BR>בל־ימוט׃
אשת־חיל  עטרת  בעלה  <BR>וכרקב  בעצמותיו<BR>מבישה׃
מחשבות  צדיקים  <BR>משפט  תחבלות  רשעים<BR>מרמה׃
דברי  רשעים  ארב־דם  <BR>ופי  ישרים  יצילם׃
הפוך  רשעים  ואינם  <BR>ובית  צדיקים  יעמד׃
לפי־שכלו  יהלל־איש  <BR>ונעוה־לב  יהיה<BR>לבוז׃
טוב  נקלה  ועבד  לו  <BR>ממתכבד  וחסר־לחם׃
יודע  צדיק  נפש  <BR>בהמתו  ורחמי  רשעים<BR>אכזרי׃
עבד  אדמתו  <BR>ישבע־לחם  ומרדף<BR>ריקים  חסר־לב׃
חמד  רשע  מצוד  רעים  <BR>ושרש  צדיקים  יתן׃
בפשע  שפתים  מוקש  <BR>רע  ויצא  מצרה<BR>צדיק׃
מפרי  פי־איש  <BR>ישבע־טוב  וגמול<BR>ידי־אדם  ישוב  לו׃
דרך  אויל  ישר  <BR>בעיניו  ושמע  לעצה<BR>חכם׃
אויל  ביום  יודע  <BR>כעסו  וכסה  קלון<BR>ערום׃
יפיח  אמונה  יגיד  <BR>צדק  ועד  שקרים<BR>מרמה׃
יש  בוטה  כמדקרות  <BR>חרב  ולשון  חכמים<BR>מרפא׃
שפת־אמת  תכון  לעד  <BR>ועד־ארגיעה  לשון<BR>שקר׃
מרמה  בלב־חרשי  רע  <BR>וליעצי  שלום  שמחה׃
לא־יאנה  לצדיק  <BR>כל־און  ורשעים<BR>מלאו  רע׃
תועבת  יהוה  <BR>שפתי־שקר  ועשי<BR>אמונה  רצונו׃
אדם  ערום  כסה  דעת  <BR>ולב  כסילים  יקרא<BR>אולת׃
יד־חרוצים  תמשול  <BR>ורמיה  תהיה  למס׃
דאגה  בלב־איש  <BR>ישחנה  ודבר  טוב<BR>ישמחנה׃
יתר  מרעהו  צדיק  <BR>ודרך  רשעים  תתעם׃
לא־יחרך  רמיה  צידו  <BR>והון־אדם  יקר<BR>חרוץ׃
בארח־צדקה  חיים  <BR>ודרך  נתיבה<BR>אל־מות׃
