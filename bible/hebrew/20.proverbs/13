בן  חכם  מוסר  אב  <BR>ולץ  לא־שמע  גערה׃
מפרי  פי־איש  יאכל  <BR>טוב  ונפש  בגדים<BR>חמס׃
נצר  פיו  שמר  נפשו  <BR>פשק  שפתיו<BR>מחתה־לו׃
מתאוה  ואין  נפשו  <BR>עצל  ונפש  חרצים<BR>תדשן׃
דבר־שקר  ישנא  צדיק  <BR>ורשע  יבאיש<BR>ויחפיר׃
צדקה  תצר  תם־דרך  <BR>ורשעה  תסלף  חטאת׃
יש  מתעשר  ואין  כל  <BR>מתרושש  והון  רב׃
כפר  נפש־איש  עשרו  <BR>ורש  לא־שמע  גערה׃
אור־צדיקים  ישמח  <BR>ונר  רשעים  ידעך׃
רק־בזדון  יתן  מצה  <BR>ואת־נועצים  חכמה׃
הון  מהבל  ימעט  <BR>וקבץ  על־יד  ירבה׃
תוחלת  ממשכה  <BR>מחלה־לב  ועץ  חיים<BR>תאוה  באה׃
בז  לדבר  יחבל  לו  <BR>וירא  מצוה  הוא<BR>ישלם׃
תורת  חכם  מקור  <BR>חיים  לסור  ממקשי<BR>מות׃
שכל־טוב  יתן־חן  <BR>ודרך  בגדים  איתן׃
כל־ערום  יעשה  בדעת  <BR>וכסיל  יפרש  אולת׃
מלאך  רשע  יפל  ברע  <BR>וציר  אמונים  מרפא׃
ריש  וקלון  פורע  <BR>מוסר  ושומר  תוכחת<BR>יכבד׃
תאוה  נהיה  תערב  <BR>לנפש  ותועבת<BR>כסילים  סור  מרע׃
הלוך  את־חכמים  <BR>וחכם  ורעה  כסילים<BR>ירוע׃
חטאים  תרדף  רעה  <BR>ואת־צדיקים<BR>ישלם־טוב׃
טוב  ינחיל  <BR>בני־בנים  וצפון<BR>לצדיק  חיל  חוטא׃
רב־אכל  ניר  ראשים  <BR>ויש  נספה  בלא<BR>משפט׃
חושך  שבטו  שונא  <BR>בנו  ואהבו  שחרו<BR>מוסר׃
צדיק  אכל  לשבע  <BR>נפשו  ובטן  רשעים<BR>תחסר׃
