אל־תתהלל  ביום  מחר  <BR>כי  לא־תדע  מה־ילד<BR>יום׃
יהללך  זר  ולא־פיך  <BR>נכרי  ואל־שפתיך׃
כבד־אבן  ונטל  החול  <BR>וכעס  אויל  כבד<BR>משניהם׃
אכזריות  חמה  ושטף  <BR>אף  ומי  יעמד  לפני<BR>קנאה׃
טובה  תוכחת  מגלה  <BR>מאהבה  מסתרת׃
נאמנים  פצעי  אוהב  <BR>ונעתרות  נשיקות<BR>שונא׃
נפש  שבעה  תבוס  נפת  <BR>ונפש  רעבה  כל־מר<BR>מתוק׃
כצפור  נודדת  <BR>מן־קנה  כן־איש<BR>נודד  ממקומו׃
שמן  וקטרת  ישמח־לב  <BR>ומתק  רעהו<BR>מעצת־נפש׃
רעך  ורעה  אביך  <BR>אל־תעזב  ובית  אחיך<BR>אל־תבוא  ביום  אידך<BR>טוב  שכן  קרוב  מאח<BR>רחוק׃
חכם  בני  ושמח  לבי  <BR>ואשיבה  חרפי  דבר׃
ערום  ראה  רעה  נסתר  <BR>פתאים  עברו  נענשו׃
קח־בגדו  כי־ערב  זר  <BR>ובעד  נכריה  חבלהו׃
מברך  רעהו  בקול  <BR>גדול  בבקר  השכים<BR>קללה  תחשב  לו׃
דלף  טורד  ביום  <BR>סגריר  ואשת  מדונים<BR>נשתוה׃
צפניה  צפן־רוח  <BR>ושמן  ימינו  יקרא׃
ברזל  בברזל  יחד  <BR>ואיש  יחד<BR>פני־רעהו׃
נצר  תאנה  יאכל  <BR>פריה  ושמר  אדניו<BR>יכבד׃
כמים  הפנים  לפנים  <BR>כן  לב־האדם  לאדם׃
שאול  ואבדה  לא  <BR>תשבענה  ועיני  האדם<BR>לא  תשבענה׃
מצרף  לכסף  וכור  <BR>לזהב  ואיש  לפי<BR>מהללו׃
אם  תכתוש־את־האויל  <BR>במכתש  בתוך  הריפות<BR>בעלי  לא־תסור<BR>מעליו  אולתו׃
ידע  תדע  פני  צאנך  <BR>שית  לבך  לעדרים׃
כי  לא  לעולם  חסן  <BR>ואם־נזר  לדור  דור׃
גלה  חציר  <BR>ונראה־דשא  ונאספו<BR>עשבות  הרים׃
כבשים  ללבושך  <BR>ומחיר  שדה  עתודים׃
ודי  חלב  עזים  <BR>ללחמך  ללחם  ביתך<BR>וחיים  לנערותיך׃
