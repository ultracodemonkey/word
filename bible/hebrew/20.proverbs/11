מאזני  מרמה  תועבת  <BR>יהוה  ואבן  שלמה<BR>רצונו׃
בא־זדון  ויבא  קלון  <BR>ואת־צנועים  חכמה׃
תמת  ישרים  תנחם  <BR>וסלף  בוגדים  ושדם׃
לא־יועיל  הון  ביום  <BR>עברה  וצדקה  תציל<BR>ממות׃
צדקת  תמים  תישר  <BR>דרכו  וברשעתו  יפל<BR>רשע׃
צדקת  ישרים  תצילם  <BR>ובהות  בגדים<BR>ילכדו׃
במות  אדם  רשע  תאבד  <BR>תקוה  ותוחלת  אונים<BR>אבדה׃
צדיק  מצרה  נחלץ  <BR>ויבא  רשע  תחתיו׃
בפה  חנף  ישחת  רעהו  <BR>ובדעת  צדיקים<BR>יחלצו׃
בטוב  צדיקים  תעלץ  <BR>קריה  ובאבד  רשעים<BR>רנה׃
בברכת  ישרים  תרום  <BR>קרת  ובפי  רשעים<BR>תהרס׃
בז־לרעהו  חסר־לב  <BR>ואיש  תבונות<BR>יחריש׃
הולך  רכיל  <BR>מגלה־סוד<BR>ונאמן־רוח  מכסה<BR>דבר׃
באין  תחבלות  <BR>יפל־עם  ותשועה  ברב<BR>יועץ׃
רע־ירוע  כי־ערב  זר  <BR>ושנא  תקעים  בוטח׃
אשת־חן  תתמך  כבוד  <BR>ועריצים<BR>יתמכו־עשר׃
גמל  נפשו  איש  חסד  <BR>ועכר  שארו  אכזרי׃
רשע  עשה  פעלת־שקר  <BR>וזרע  צדקה  שכר<BR>אמת׃
כן־צדקה  לחיים  <BR>ומרדף  רעה  למותו׃
תועבת  יהוה  <BR>עקשי־לב  ורצונו<BR>תמימי  דרך׃
יד  ליד  לא־ינקה  רע  <BR>וזרע  צדיקים  נמלט׃
נזם  זהב  באף  חזיר  <BR>אשה  יפה  וסרת  טעם׃
תאות  צדיקים  <BR>אך־טוב  תקות  רשעים<BR>עברה׃
יש  מפזר  ונוסף  עוד  <BR>וחושך  מישר<BR>אך־למחסור׃
נפש־ברכה  תדשן  <BR>ומרוה  גם־הוא<BR>יורא׃
מנע  בר  יקבהו  לאום  <BR>וברכה  לראש  משביר׃
שחר  טוב  יבקש  רצון  <BR>ודרש  רעה  תבואנו׃
בוטח  בעשרו  הוא  <BR>יפל  וכעלה  צדיקים<BR>יפרחו׃
עוכר  ביתו  <BR>ינחל־רוח  ועבד<BR>אויל  לחכם־לב׃
פרי־צדיק  עץ  חיים  <BR>ולקח  נפשות  חכם׃
הן  צדיק  בארץ  ישלם  <BR>אף  כי־רשע  וחוטא׃
