אל־תקנא  באנשי  רעה  <BR>ואל־תתאו  להיות<BR>אתם׃
כי־שד  יהגה  לבם  <BR>ועמל  שפתיהם<BR>תדברנה׃
בחכמה  יבנה  בית  <BR>ובתבונה  יתכונן׃
ובדעת  חדרים  ימלאו  <BR>כל־הון  יקר  ונעים׃
גבר־חכם  בעוז  <BR>ואיש־דעת  מאמץ־כח׃
כי  בתחבלות  <BR>תעשה־לך  מלחמה<BR>ותשועה  ברב  יועץ׃
ראמות  לאויל  חכמות  <BR>בשער  לא<BR>יפתח־פיהו׃
מחשב  להרע  לו  <BR>בעל־מזמות  יקראו׃
זמת  אולת  חטאת  <BR>ותועבת  לאדם  לץ׃
התרפית  ביום  צרה  <BR>צר  כחכה׃
הצל  לקחים  למות  <BR>ומטים  להרג<BR>אם־תחשוך׃
כי־תאמר  הן  <BR>לא־ידענו  זה<BR>הלא־תכן  לבות<BR>הוא־יבין  ונצר<BR>נפשך  הוא  ידע<BR>והשיב  לאדם  כפעלו׃
אכל־בני  דבש  <BR>כי־טוב  ונפת  מתוק<BR>על־חכך׃
כן  דעה  חכמה  לנפשך  <BR>אם־מצאת  ויש  אחרית<BR>ותקותך  לא  תכרת׃
אל־תארב  רשע  לנוה  <BR>צדיק  אל־תשדד<BR>רבצו׃
כי  שבע  יפול  צדיק  <BR>וקם  ורשעים  יכשלו<BR>ברעה׃
בנפל  אויביך  <BR>אל־תשמח  ובכשלו<BR>אל־יגל  לבך׃
פן־יראה  יהוה  ורע  <BR>בעיניו  והשיב<BR>מעליו  אפו׃
אל־תתחר  במרעים  <BR>אל־תקנא  ברשעים׃
כי  לא־תהיה  אחרית  <BR>לרע  נר  רשעים<BR>ידעך׃
ירא־את־יהוה  בני  <BR>ומלך  עם־שונים<BR>אל־תתערב׃
כי־פתאם  יקום  אידם  <BR>ופיד  שניהם  מי<BR>יודע׃
גם־אלה  לחכמים  <BR>הכר־פנים  במשפט<BR>בל־טוב׃
אמר  לרשע  צדיק  אתה  <BR>יקבהו  עמים<BR>יזעמוהו  לאמים׃
ולמוכיחים  ינעם  <BR>ועליהם  תבוא<BR>ברכת־טוב׃
שפתים  ישק  משיב  <BR>דברים  נכחים׃
הכן  בחוץ  מלאכתך  <BR>ועתדה  בשדה  לך  אחר<BR>ובנית  ביתך׃
אל־תהי  עד־חנם  <BR>ברעך  והפתית<BR>בשפתיך׃
אל־תאמר  כאשר  <BR>עשה־לי  כן  אעשה־לו<BR>אשיב  לאיש  כפעלו׃
על־שדה  איש־עצל  <BR>עברתי  ועל־כרם  אדם<BR>חסר־לב׃
והנה  עלה  כלו  <BR>קמשנים  כסו  פניו<BR>חרלים  וגדר  אבניו<BR>נהרסה׃
ואחזה  אנכי  אשית  <BR>לבי  ראיתי  לקחתי<BR>מוסר׃
מעט  שנות  מעט  <BR>תנומות  מעט  חבק<BR>ידים  לשכב׃
ובא־מתהלך  רישך  <BR>ומחסריך  כאיש  מגן׃
