שמעו  בנים  מוסר  אב  <BR>והקשיבו  לדעת<BR>בינה׃
כי  לקח  טוב  נתתי  <BR>לכם  תורתי<BR>אל־תעזבו׃
כי־בן  הייתי  לאבי  <BR>רך  ויחיד  לפני<BR>אמי׃
וירני  ויאמר  לי  <BR>יתמך־דברי  לבך  שמר<BR>מצותי  וחיה׃
קנה  חכמה  קנה  בינה  <BR>אל־תשכח  ואל־תט<BR>מאמרי־פי׃
אל־תעזבה  ותשמרך  <BR>אהבה  ותצרך׃
ראשית  חכמה  קנה  <BR>חכמה  ובכל־קנינך<BR>קנה  בינה׃
סלסלה  ותרוממך  <BR>תכבדך  כי  תחבקנה׃
תתן  לראשך  לוית־חן  <BR>עטרת  תפארת  תמגנך׃
שמע  בני  וקח  אמרי  <BR>וירבו  לך  שנות<BR>חיים׃
בדרך  חכמה  הרתיך  <BR>הדרכתיך<BR>במעגלי־ישר׃
בלכתך  לא־יצר  צעדך  <BR>ואם־תרוץ  לא  תכשל׃
החזק  במוסר  אל־תרף  <BR>נצרה  כי־היא  חייך׃
בארח  רשעים  אל־תבא  <BR>ואל־תאשר  בדרך<BR>רעים׃
פרעהו  אל־תעבר־בו  <BR>שטה  מעליו  ועבור׃
כי  לא  ישנו  אם־לא  <BR>ירעו  ונגזלה  שנתם<BR>אם־לא  יכשולו׃
כי  לחמו  לחם  רשע  <BR>ויין  חמסים  ישתו׃
וארח  צדיקים  כאור  <BR>נגה  הולך  ואור<BR>עד־נכון  היום׃
דרך  רשעים  כאפלה  <BR>לא  ידעו  במה<BR>יכשלו׃
בני  לדברי  הקשיבה  <BR>לאמרי  הט־אזנך׃
אל־יליזו  מעיניך  <BR>שמרם  בתוך  לבבך׃
כי־חיים  הם  <BR>למצאיהם  ולכל־בשרו<BR>מרפא׃
מכל־משמר  נצר  לבך  <BR>כי־ממנו  תוצאות<BR>חיים׃
הסר  ממך  עקשות  פה  <BR>ולזות  שפתים  הרחק<BR>ממך׃
עיניך  לנכח  יביטו  <BR>ועפעפיך  יישרו<BR>נגדך׃
פלס  מעגל  רגלך  <BR>וכל־דרכיך  יכנו׃
אל־תט־ימין  ושמאול  <BR>הסר  רגלך  מרע׃
