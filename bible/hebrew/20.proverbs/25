גם־אלה  משלי  שלמה  <BR>אשר  העתיקו  אנשי<BR>חזקיה  מלך־יהודה׃
כבד  אלהים  הסתר  <BR>דבר  וכבד  מלכים<BR>חקר  דבר׃
שמים  לרום  וארץ  <BR>לעמק  ולב  מלכים<BR>אין  חקר׃
הגו  סיגים  מכסף  <BR>ויצא  לצרף  כלי׃
הגו  רשע  לפני־מלך  <BR>ויכון  בצדק  כסאו׃
אל־תתהדר  לפני־מלך  <BR>ובמקום  גדלים<BR>אל־תעמד׃
כי  טוב  אמר־לך  עלה  <BR>הנה  מהשפילך  לפני<BR>נדיב  אשר  ראו<BR>עיניך׃
אל־תצא  לרב  מהר  פן  <BR>מה־תעשה  באחריתה<BR>בהכלים  אתך  רעך׃
ריבך  ריב  את־רעך  <BR>וסוד  אחר  אל־תגל׃
פן־יחסדך  שמע  <BR>ודבתך  לא  תשוב׃
תפוחי  זהב  במשכיות  <BR>כסף  דבר  דבר<BR>על־אפניו׃
נזם  זהב  וחלי־כתם  <BR>מוכיח  חכם  על־אזן<BR>שמעת׃
כצנת־שלג  ביום  <BR>קציר  ציר  נאמן<BR>לשלחיו  ונפש  אדניו<BR>ישיב׃
נשיאים  ורוח  וגשם  <BR>אין  איש  מתהלל<BR>במתת־שקר׃
בארך  אפים  יפתה  <BR>קצין  ולשון  רכה<BR>תשבר־גרם׃
דבש  מצאת  אכל  דיך  <BR>פן־תשבענו  והקאתו׃
הקר  רגלך  מבית  רעך  <BR>פן־ישבעך  ושנאך׃
מפיץ  וחרב  וחץ  <BR>שנון  איש  ענה<BR>ברעהו  עד  שקר׃
שן  רעה  ורגל  מועדת  <BR>מבטח  בוגד  ביום<BR>צרה׃
מעדה  בגד  ביום  קרה  <BR>חמץ  על־נתר  ושר<BR>בשרים  על  לב־רע׃
אם־רעב  שנאך  <BR>האכלהו  לחם<BR>ואם־צמא  השקהו<BR>מים׃
כי  גחלים  אתה  חתה  <BR>על־ראשו  ויהוה<BR>ישלם־לך׃
רוח  צפון  תחולל  <BR>גשם  ופנים  נזעמים<BR>לשון  סתר׃
טוב  שבת  על־פנת־גג  <BR>מאשת  מדונים  ובית<BR>חבר׃
מים  קרים  על־נפש  <BR>עיפה  ושמועה  טובה<BR>מארץ  מרחק׃
מעין  נרפש  ומקור  <BR>משחת  צדיק  מט<BR>לפני־רשע׃
אכל  דבש  הרבות  <BR>לא־טוב  וחקר  כבדם<BR>כבוד׃
עיר  פרוצה  אין  <BR>חומה  איש  אשר  אין<BR>מעצר  לרוחו׃
