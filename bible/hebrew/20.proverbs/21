פלגי־מים  לב־מלך  <BR>ביד־יהוה<BR>על־כל־אשר  יחפץ<BR>יטנו׃
כל־דרך־איש  ישר  <BR>בעיניו  ותכן  לבות<BR>יהוה׃
עשה  צדקה  ומשפט  <BR>נבחר  ליהוה  מזבח׃
רום־עינים  ורחב־לב  <BR>נר  רשעים  חטאת׃
מחשבות  חרוץ  <BR>אך־למותר  וכל־אץ<BR>אך־למחסור׃
פעל  אוצרות  בלשון  <BR>שקר  הבל  נדף<BR>מבקשי־מות׃
שד־רשעים  יגורם  כי  <BR>מאנו  לעשות  משפט׃
הפכפך  דרך  איש  וזר  <BR>וזך  ישר  פעלו׃
טוב  לשבת  <BR>על־פנת־גג  מאשת<BR>מדינים  ובית  חבר׃
נפש  רשע  אותה־רע  <BR>לא־יחן  בעיניו<BR>רעהו׃
בענש־לץ  יחכם־פתי  <BR>ובהשכיל  לחכם<BR>יקח־דעת׃
משכיל  צדיק  לבית  <BR>רשע  מסלף  רשעים<BR>לרע׃
אטם  אזנו  מזעקת־דל  <BR>גם־הוא  יקרא  ולא<BR>יענה׃
מתן  בסתר  יכפה־אף  <BR>ושחד  בחק  חמה  עזה׃
שמחה  לצדיק  עשות  <BR>משפט  ומחתה  לפעלי<BR>און׃
אדם  תועה  מדרך  <BR>השכל  בקהל  רפאים<BR>ינוח׃
איש  מחסור  אהב  <BR>שמחה  אהב  יין־ושמן<BR>לא  יעשיר׃
כפר  לצדיק  רשע  <BR>ותחת  ישרים  בוגד׃
טוב  שבת  בארץ־מדבר  <BR>מאשת  מדונים  וכעס׃
אוצר  נחמד  ושמן  <BR>בנוה  חכם  וכסיל<BR>אדם  יבלענו׃
רדף  צדקה  וחסד  <BR>ימצא  חיים  צדקה<BR>וכבוד׃
עיר  גברים  עלה  חכם  <BR>וירד  עז  מבטחה׃
שמר  פיו  ולשונו  <BR>שמר  מצרות  נפשו׃
זד  יהיר  לץ  שמו  <BR>עושה  בעברת  זדון׃
תאות  עצל  תמיתנו  <BR>כי־מאנו  ידיו<BR>לעשות׃
כל־היום  התאוה  <BR>תאוה  וצדיק  יתן<BR>ולא  יחשך׃
זבח  רשעים  תועבה  <BR>אף  כי־בזמה<BR>יביאנו׃
עד־כזבים  יאבד  <BR>ואיש  שומע  לנצח<BR>ידבר׃
העז  איש  רשע  בפניו  <BR>וישר  הוא  יכין<BR>דרכיו׃
אין  חכמה  ואין  <BR>תבונה  ואין  עצה<BR>לנגד  יהוה׃
סוס  מוכן  ליום  <BR>מלחמה  וליהוה<BR>התשועה׃
