בני  שמר  אמרי  <BR>ומצותי  תצפן  אתך׃
שמר  מצותי  וחיה  <BR>ותורתי  כאישון<BR>עיניך׃
קשרם  על־אצבעתיך  <BR>כתבם  על־לוח  לבך׃
אמר  לחכמה  אחתי  את  <BR>ומדע  לבינה  תקרא׃
לשמרך  מאשה  זרה  <BR>מנכריה  אמריה<BR>החליקה׃
כי  בחלון  ביתי  בעד  <BR>אשנבי  נשקפתי׃
וארא  בפתאים  אבינה  <BR>בבנים  נער  חסר־לב׃
עבר  בשוק  אצל  פנה  <BR>ודרך  ביתה  יצעד׃
בנשף־בערב  יום  <BR>באישון  לילה<BR>ואפלה׃
והנה  אשה  לקראתו  <BR>שית  זונה  ונצרת<BR>לב׃
המיה  היא  וסררת  <BR>בביתה  לא־ישכנו<BR>רגליה׃
פעם  בחוץ  פעם  <BR>ברחבות  ואצל<BR>כל־פנה  תארב׃
והחזיקה  בו  <BR>ונשקה־לו  העזה<BR>פניה  ותאמר  לו׃
זבחי  שלמים  עלי  <BR>היום  שלמתי  נדרי׃
על־כן  יצאתי  <BR>לקראתך  לשחר  פניך<BR>ואמצאך׃
מרבדים  רבדתי  ערשי  <BR>חטבות  אטון  מצרים׃
נפתי  משכבי  מר  <BR>אהלים  וקנמון׃
לכה  נרוה  דדים  <BR>עד־הבקר  נתעלסה<BR>באהבים׃
כי  אין  האיש  בביתו  <BR>הלך  בדרך  מרחוק׃
צרור־הכסף  לקח  <BR>בידו  ליום  הכסא<BR>יבא  ביתו׃
הטתו  ברב  לקחה  <BR>בחלק  שפתיה<BR>תדיחנו׃
הולך  אחריה  פתאם  <BR>כשור  אל־טבח  יבוא<BR>וכעכס  אל־מוסר<BR>אויל׃
עד  יפלח  חץ  כבדו  <BR>כמהר  צפור  אל־פח<BR>ולא־ידע  כי־בנפשו<BR>הוא׃
ועתה  בנים  שמעו־לי  <BR>והקשיבו  לאמרי־פי׃
אל־ישט  אל־דרכיה  <BR>לבך  אל־תתע<BR>בנתיבותיה׃
כי־רבים  חללים  <BR>הפילה  ועצמים<BR>כל־הרגיה׃
דרכי  שאול  ביתה  <BR>ירדות<BR>אל־חדרי־מות׃
