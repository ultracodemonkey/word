משלי  שלמה  בן־דוד  <BR>מלך  ישראל׃
לדעת  חכמה  ומוסר  <BR>להבין  אמרי  בינה׃
לקחת  מוסר  השכל  <BR>צדק  ומשפט<BR>ומישרים׃
לתת  לפתאים  ערמה  <BR>לנער  דעת  ומזמה׃
ישמע  חכם  ויוסף  <BR>לקח  ונבון  תחבלות<BR>יקנה׃
להבין  משל  ומליצה  <BR>דברי  חכמים<BR>וחידתם׃
יראת  יהוה  ראשית  <BR>דעת  חכמה  ומוסר<BR>אוילים  בזו׃
שמע  בני  מוסר  אביך  <BR>ואל־תטש  תורת  אמך׃
כי  לוית  חן  הם  <BR>לראשך  וענקים<BR>לגרגרתיך׃
בני  אם־יפתוך  <BR>חטאים  אל־תבא׃
אם־יאמרו  לכה  אתנו  <BR>נארבה  לדם  נצפנה<BR>לנקי  חנם׃
נבלעם  כשאול  חיים  <BR>ותמימים  כיורדי<BR>בור׃
כל־הון  יקר  נמצא  <BR>נמלא  בתינו  שלל׃
גורלך  תפיל  בתוכנו  <BR>כיס  אחד  יהיה<BR>לכלנו׃
בני  אל־תלך  בדרך  <BR>אתם  מנע  רגלך<BR>מנתיבתם׃
כי  רגליהם  לרע  <BR>ירוצו  וימהרו<BR>לשפך־דם׃
כי־חנם  מזרה  הרשת  <BR>בעיני  כל־בעל  כנף׃
והם  לדמם  יארבו  <BR>יצפנו  לנפשתם׃
כן  ארחות  כל־בצע  <BR>בצע  את־נפש  בעליו<BR>יקח׃
חכמות  בחוץ  תרנה  <BR>ברחבות  תתן  קולה׃
בראש  המיות  תקרא  <BR>בפתחי  שערים  בעיר<BR>אמריה  תאמר׃
עד־מתי  פתים  תאהבו  <BR>פתי  ולצים  לצון<BR>חמדו  להם  וכסילים<BR>ישנאו־דעת׃
תשובו  לתוכחתי  הנה  <BR>אביעה  לכם  רוחי<BR>אודיעה  דברי  אתכם׃
יען  קראתי  ותמאנו  <BR>נטיתי  ידי  ואין<BR>מקשיב׃
ותפרעו  כל־עצתי  <BR>ותוכחתי  לא  אביתם׃
גם־אני  באידכם  <BR>אשחק  אלעג  בבא<BR>פחדכם׃
בבא  כשאוה  פחדכם  <BR>ואידכם  כסופה  יאתה<BR>בבא  עליכם  צרה<BR>וצוקה׃
אז  יקראנני  ולא  <BR>אענה  ישחרנני  ולא<BR>ימצאנני׃
תחת  כי־שנאו  דעת  <BR>ויראת  יהוה  לא<BR>בחרו׃
לא־אבו  לעצתי  נאצו  <BR>כל־תוכחתי׃
ויאכלו  מפרי  דרכם  <BR>וממעצתיהם  ישבעו׃
כי  משובת  פתים  <BR>תהרגם  ושלות<BR>כסילים  תאבדם׃
ושמע  לי  ישכן־בטח  <BR>ושאנן  מפחד  רעה׃
