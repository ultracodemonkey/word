בני  תורתי  אל־תשכח  <BR>ומצותי  יצר  לבך׃
כי  ארך  ימים  ושנות  <BR>חיים  ושלום  יוסיפו<BR>לך׃
חסד  ואמת  אל־יעזבך  <BR>קשרם  על־גרגרותיך<BR>כתבם  על־לוח  לבך׃
ומצא־חן  ושכל־טוב  <BR>בעיני  אלהים  ואדם׃
בטח  אל־יהוה  <BR>בכל־לבך  ואל־בינתך<BR>אל־תשען׃
בכל־דרכיך  דעהו  <BR>והוא  יישר  ארחתיך׃
אל־תהי  חכם  בעיניך  <BR>ירא  את־יהוה  וסור<BR>מרע׃
רפאות  תהי  לשרך  <BR>ושקוי  לעצמותיך׃
כבד  את־יהוה  מהונך  <BR>ומראשית<BR>כל־תבואתך׃
וימלאו  אסמיך  שבע  <BR>ותירוש  יקביך<BR>יפרצו׃
מוסר  יהוה  בני  <BR>אל־תמאס  ואל־תקץ<BR>בתוכחתו׃
כי  את  אשר  יאהב  <BR>יהוה  יוכיח  וכאב<BR>את־בן  ירצה׃
אשרי  אדם  מצא  חכמה  <BR>ואדם  יפיק  תבונה׃
כי  טוב  סחרה  <BR>מסחר־כסף  ומחרוץ<BR>תבואתה׃
יקרה  היא  מפניים  <BR>וכל־חפציך  לא<BR>ישוו־בה׃
ארך  ימים  בימינה  <BR>בשמאולה  עשר<BR>וכבוד׃
דרכיה  דרכי־נעם  <BR>וכל־נתיבותיה<BR>שלום׃
עץ־חיים  היא  <BR>למחזיקים  בה<BR>ותמכיה  מאשר׃
יהוה  בחכמה  <BR>יסד־ארץ  כונן  שמים<BR>בתבונה׃
בדעתו  תהומות  <BR>נבקעו  ושחקים<BR>ירעפו־טל׃
בני  אל־ילזו  <BR>מעיניך  נצר  תשיה<BR>ומזמה׃
ויהיו  חיים  לנפשך  <BR>וחן  לגרגרתיך׃
אז  תלך  לבטח  דרכך  <BR>ורגלך  לא  תגוף׃
אם־תשכב  לא־תפחד  <BR>ושכבת  וערבה  שנתך׃
אל־תירא  מפחד  פתאם  <BR>ומשאת  רשעים  כי<BR>תבא׃
כי־יהוה  יהיה  <BR>בכסלך  ושמר  רגלך<BR>מלכד׃
אל־תמנע־טוב  <BR>מבעליו  בהיות  לאל<BR>ידיך  לעשות׃
אל־תאמר  לרעיך  לך  <BR>ושוב  ומחר  אתן  ויש<BR>אתך׃
אל־תחרש  על־רעך  <BR>רעה  והוא־יושב<BR>לבטח  אתך׃
אל־תרוב  עם־אדם  <BR>חנם  אם־לא  גמלך<BR>רעה׃
אל־תקנא  באיש  חמס  <BR>ואל־תבחר<BR>בכל־דרכיו׃
כי  תועבת  יהוה  <BR>נלוז  ואת־ישרים<BR>סודו׃
מארת  יהוה  בבית  <BR>רשע  ונוה  צדיקים<BR>יברך׃
אם־ללצים  הוא־יליץ  <BR>ולעניים  יתן־חן׃
כבוד  חכמים  ינחלו  <BR>וכסילים  מרים<BR>קלון׃
