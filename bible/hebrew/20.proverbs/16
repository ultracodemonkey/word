לאדם  מערכי־לב  <BR>ומיהוה  מענה  לשון׃
כל־דרכי־איש  זך  <BR>בעיניו  ותכן  רוחות<BR>יהוה׃
גל  אל־יהוה  מעשיך  <BR>ויכנו  מחשבתיך׃
כל  פעל  יהוה  <BR>למענהו  וגם־רשע<BR>ליום  רעה׃
תועבת  יהוה  <BR>כל־גבה־לב  יד  ליד<BR>לא  ינקה׃
בחסד  ואמת  יכפר  <BR>עון  וביראת  יהוה<BR>סור  מרע׃
ברצות  יהוה  <BR>דרכי־איש<BR>גם־אויביו  ישלם<BR>אתו׃
טוב־מעט  בצדקה  מרב  <BR>תבואות  בלא  משפט׃
לב  אדם  יחשב  דרכו  <BR>ויהוה  יכין  צעדו׃
קסם  על־שפתי־מלך  <BR>במשפט  לא<BR>ימעל־פיו׃
פלס  ומאזני  משפט  <BR>ליהוה  מעשהו<BR>כל־אבני־כיס׃
תועבת  מלכים  עשות  <BR>רשע  כי  בצדקה  יכון<BR>כסא׃
רצון  מלכים  <BR>שפתי־צדק  ודבר<BR>ישרים  יאהב׃
חמת־מלך  מלאכי־מות  <BR>ואיש  חכם  יכפרנה׃
באור־פני־מלך  חיים  <BR>ורצונו  כעב  מלקוש׃
קנה־חכמה  מה־טוב  <BR>מחרוץ  וקנות  בינה<BR>נבחר  מכסף׃
מסלת  ישרים  סור  <BR>מרע  שמר  נפשו  נצר<BR>דרכו׃
לפני־שבר  גאון  <BR>ולפני  כשלון  גבה<BR>רוח׃
טוב  שפל־רוח  <BR>את־עניים  מחלק  שלל<BR>את־גאים׃
משכיל  על־דבר  <BR>ימצא־טוב  ובוטח<BR>ביהוה  אשריו׃
לחכם־לב  יקרא  נבון  <BR>ומתק  שפתים  יסיף<BR>לקח׃
מקור  חיים  שכל  <BR>בעליו  ומוסר  אולים<BR>אולת׃
לב  חכם  ישכיל  פיהו  <BR>ועל־שפתיו  יסיף<BR>לקח׃
צוף־דבש  אמרי־נעם  <BR>מתוק  לנפש  ומרפא<BR>לעצם׃
יש  דרך  ישר  <BR>לפני־איש  ואחריתה<BR>דרכי־מות׃
נפש  עמל  עמלה  לו  <BR>כי־אכף  עליו  פיהו׃
איש  בליעל  כרה  רעה  <BR>ועל־שפתיו  כאש<BR>צרבת׃
איש  תהפכות  ישלח  <BR>מדון  ונרגן  מפריד<BR>אלוף׃
איש  חמס  יפתה  רעהו  <BR>והוליכו  בדרך<BR>לא־טוב׃
עצה  עיניו  לחשב  <BR>תהפכות  קרץ  שפתיו<BR>כלה  רעה׃
עטרת  תפארת  שיבה  <BR>בדרך  צדקה  תמצא׃
טוב  ארך  אפים  <BR>מגבור  ומשל  ברוחו<BR>מלכד  עיר׃
בחיק  יוטל  <BR>את־הגורל  ומיהוה<BR>כל־משפטו׃
