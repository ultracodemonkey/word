חכמות  בנתה  ביתה  <BR>חצבה  עמודיה  שבעה׃
טבחה  טבחה  מסכה  <BR>יינה  אף  ערכה<BR>שלחנה׃
שלחה  נערתיה  תקרא  <BR>על־גפי  מרמי  קרת׃
מי־פתי  יסר  הנה  <BR>חסר־לב  אמרה  לו׃
לכו  לחמו  בלחמי  <BR>ושתו  ביין  מסכתי׃
עזבו  פתאים  וחיו  <BR>ואשרו  בדרך  בינה׃
יסר  לץ  לקח  לו  <BR>קלון  ומוכיח  לרשע<BR>מומו׃
אל־תוכח  לץ  <BR>פן־ישנאך  הוכח<BR>לחכם  ויאהבך׃
תן  לחכם  ויחכם־עוד  <BR>הודע  לצדיק  ויוסף<BR>לקח׃
תחלת  חכמה  יראת  <BR>יהוה  ודעת  קדשים<BR>בינה׃
כי־בי  ירבו  ימיך  <BR>ויוסיפו  לך  שנות<BR>חיים׃
אם־חכמת  חכמת  לך  <BR>ולצת  לבדך  תשא׃
אשת  כסילות  המיה  <BR>פתיות  ובל־ידעה<BR>מה׃
וישבה  לפתח  ביתה  <BR>על־כסא  מרמי  קרת׃
לקרא  לעברי־דרך  <BR>המישרים  ארחותם׃
מי־פתי  יסר  הנה  <BR>וחסר־לב  ואמרה  לו׃
מים־גנובים  ימתקו  <BR>ולחם  סתרים  ינעם׃
ולא־ידע  כי־רפאים  <BR>שם  בעמקי  שאול<BR>קראיה׃
