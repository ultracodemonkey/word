בני  אם־תקח  אמרי  <BR>ומצותי  תצפן  אתך׃
להקשיב  לחכמה  אזנך  <BR>תטה  לבך  לתבונה׃
כי  אם  לבינה  תקרא  <BR>לתבונה  תתן  קולך׃
אם־תבקשנה  ככסף  <BR>וכמטמונים  תחפשנה׃
אז  תבין  יראת  יהוה  <BR>ודעת  אלהים  תמצא׃
כי־יהוה  יתן  חכמה  <BR>מפיו  דעת  ותבונה׃
וצפן  לישרים  תושיה  <BR>מגן  להלכי  תם׃
לנצר  ארחות  משפט  <BR>ודרך  חסידו  ישמר׃
אז  תבין  צדק  ומשפט  <BR>ומישרים<BR>כל־מעגל־טוב׃
כי־תבוא  חכמה  בלבך  <BR>ודעת  לנפשך  ינעם׃
מזמה  תשמר  עליך  <BR>תבונה  תנצרכה׃
להצילך  מדרך  רע  <BR>מאיש  מדבר  תהפכות׃
העזבים  ארחות  ישר  <BR>ללכת  בדרכי־חשך׃
השמחים  לעשות  רע  <BR>יגילו  בתהפכות  רע׃
אשר  ארחתיהם  עקשים  <BR>ונלוזים  במעגלותם׃
להצילך  מאשה  זרה  <BR>מנכריה  אמריה<BR>החליקה׃
העזבת  אלוף  נעוריה  <BR>ואת־ברית  אלהיה<BR>שכחה׃
כי  שחה  אל־מות  <BR>ביתה  ואל־רפאים<BR>מעגלתיה׃
כל־באיה  לא  ישובון  <BR>ולא־ישיגו  ארחות<BR>חיים׃
למען  תלך  בדרך  <BR>טובים  וארחות<BR>צדיקים  תשמר׃
כי־ישרים  <BR>ישכנו־ארץ  ותמימים<BR>יותרו  בה׃
ורשעים  מארץ  יכרתו  <BR>ובוגדים  יסחו<BR>ממנה׃
