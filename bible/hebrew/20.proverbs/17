טוב  פת  חרבה  <BR>ושלוה־בה  מבית  מלא<BR>זבחי־ריב׃
עבד־משכיל  ימשל  <BR>בבן  מביש  ובתוך<BR>אחים  יחלק  נחלה׃
מצרף  לכסף  וכור  <BR>לזהב  ובחן  לבות<BR>יהוה׃
מרע  מקשיב  <BR>על־שפת־און  שקר<BR>מזין  על־לשון  הות׃
לעג  לרש  חרף  עשהו  <BR>שמח  לאיד  לא  ינקה׃
עטרת  זקנים  בני  <BR>בנים  ותפארת  בנים<BR>אבותם׃
לא־נאוה  לנבל  <BR>שפת־יתר  אף<BR>כי־לנדיב  שפת־שקר׃
אבן־חן  השחד  בעיני  <BR>בעליו  אל־כל־אשר<BR>יפנה  ישכיל׃
מכסה־פשע  מבקש  <BR>אהבה  ושנה  בדבר<BR>מפריד  אלוף׃
תחת  גערה  במבין  <BR>מהכות  כסיל  מאה׃
אך־מרי  יבקש־רע  <BR>ומלאך  אכזרי<BR>ישלח־בו׃
פגוש  דב  שכול  באיש  <BR>ואל־כסיל  באולתו׃
משיב  רעה  תחת  טובה  <BR>לא־תמיש  רעה<BR>מביתו׃
פוטר  מים  ראשית  <BR>מדון  ולפני  התגלע<BR>הריב  נטוש׃
מצדיק  רשע  ומרשיע  <BR>צדיק  תועבת  יהוה<BR>גם־שניהם׃
למה־זה  מחיר  <BR>ביד־כסיל  לקנות<BR>חכמה  ולב־אין׃
בכל־עת  אהב  הרע  <BR>ואח  לצרה  יולד׃
אדם  חסר־לב  תוקע  <BR>כף  ערב  ערבה  לפני<BR>רעהו׃
אהב  פשע  אהב  מצה  <BR>מגביה  פתחו<BR>מבקש־שבר׃
עקש־לב  לא  <BR>ימצא־טוב  ונהפך<BR>בלשונו  יפול  ברעה׃
ילד  כסיל  לתוגה  לו  <BR>ולא־ישמח  אבי  נבל׃
לב  שמח  ייטב  גהה  <BR>ורוח  נכאה<BR>תיבש־גרם׃
שחד  מחיק  רשע  יקח  <BR>להטות  ארחות  משפט׃
את־פני  מבין  חכמה  <BR>ועיני  כסיל<BR>בקצה־ארץ׃
כעס  לאביו  בן  כסיל  <BR>וממר  ליולדתו׃
גם  ענוש  לצדיק  <BR>לא־טוב  להכות<BR>נדיבים  על־ישר׃
חושך  אמריו  יודע  <BR>דעת  וקר־רוח  איש<BR>תבונה׃
גם  אויל  מחריש  חכם  <BR>יחשב  אטם  שפתיו<BR>נבון׃
