טוב־רש  הולך  בתמו  <BR>מעקש  שפתיו  והוא<BR>כסיל׃
גם  בלא־דעת  נפש  <BR>לא־טוב  ואץ  ברגלים<BR>חוטא׃
אולת  אדם  תסלף  <BR>דרכו  ועל־יהוה<BR>יזעף  לבו׃
הון  יסיף  רעים  <BR>רבים  ודל  מרעהו<BR>יפרד׃
עד  שקרים  לא  ינקה  <BR>ויפיח  כזבים  לא<BR>ימלט׃
רבים  יחלו  <BR>פני־נדיב  וכל־הרע<BR>לאיש  מתן׃
כל  אחי־רש  שנאהו  <BR>אף  כי  מרעהו  רחקו<BR>ממנו  מרדף  אמרים<BR>לא־המה׃
קנה־לב  אהב  נפשו  <BR>שמר  תבונה<BR>למצא־טוב׃
עד  שקרים  לא  ינקה  <BR>ויפיח  כזבים  יאבד׃
לא־נאוה  לכסיל  <BR>תענוג  אף  כי־לעבד<BR>משל  בשרים׃
שכל  אדם  האריך  אפו  <BR>ותפארתו  עבר<BR>על־פשע׃
נהם  ככפיר  זעף  מלך  <BR>וכטל  על־עשב<BR>רצונו׃
הות  לאביו  בן  כסיל  <BR>ודלף  טרד  מדיני<BR>אשה׃
בית  והון  נחלת  <BR>אבות  ומיהוה  אשה<BR>משכלת׃
עצלה  תפיל  תרדמה  <BR>ונפש  רמיה  תרעב׃
שמר  מצוה  שמר  נפשו  <BR>בוזה  דרכיו  יומת׃
מלוה  יהוה  חונן  דל  <BR>וגמלו  ישלם־לו׃
יסר  בנך  כי־יש  <BR>תקוה  ואל־המיתו<BR>אל־תשא  נפשך׃
גרל־חמה  נשא  ענש  <BR>כי  אם־תציל  ועוד<BR>תוסף׃
שמע  עצה  וקבל  מוסר  <BR>למען  תחכם<BR>באחריתך׃
רבות  מחשבות  <BR>בלב־איש  ועצת  יהוה<BR>היא  תקום׃
תאות  אדם  חסדו  <BR>וטוב־רש  מאיש  כזב׃
יראת  יהוה  לחיים  <BR>ושבע  ילין  בל־יפקד<BR>רע׃
טמן  עצל  ידו  בצלחת  <BR>גם־אל־פיהו  לא<BR>ישיבנה׃
לץ  תכה  ופתי  יערם  <BR>והוכיח  לנבון  יבין<BR>דעת׃
משדד־אב  יבריח  אם  <BR>בן  מביש  ומחפיר׃
חדל־בני  לשמע  מוסר  <BR>לשגות  מאמרי־דעת׃
עד  בליעל  יליץ  <BR>משפט  ופי  רשעים<BR>יבלע־און׃
נכונו  ללצים  שפטים  <BR>ומהלמות  לגו<BR>כסילים׃
