שמעו־נא  את  <BR>אשר־יהוה  אמר  קום<BR>ריב  את־ההרים<BR>ותשמענה  הגבעות<BR>קולך׃
שמעו  הרים  את־ריב  <BR>יהוה  והאתנים  מסדי<BR>ארץ  כי  ריב  ליהוה<BR>עם־עמו  ועם־ישראל<BR>יתוכח׃
עמי  מה־עשיתי  לך  <BR>ומה  הלאתיך  ענה<BR>בי׃
כי  העלתיך  מארץ  <BR>מצרים  ומבית  עבדים<BR>פדיתיך  ואשלח<BR>לפניך  את־משה  אהרן<BR>ומרים׃
עמי  זכר־נא  מה־יעץ  <BR>בלק  מלך  מואב<BR>ומה־ענה  אתו  בלעם<BR>בן־בעור  מן־  השטים<BR>עד־הגלגל  למען  דעת<BR>צדקות  יהוה׃
במה  אקדם  יהוה  אכף  <BR>לאלהי  מרום<BR>האקדמנו  בעולות<BR>בעגלים  בני  שנה׃
הירצה  יהוה  באלפי  <BR>אילים  ברבבות<BR>נחלי־שמן  האתן<BR>בכורי  פשעי  פרי<BR>בטני  חטאת  נפשי׃
הגיד  לך  אדם  <BR>מה־טוב  ומה־יהוה<BR>דורש  ממך  כי<BR>אם־עשות  משפט<BR>ואהבת  חסד  והצנע<BR>לכת  עם־אלהיך׃
קול  יהוה  לעיר  <BR>יקרא  ותושיה  יראה<BR>שמך  שמעו  מטה  ומי<BR>יעדה׃
עוד  האש  בית  רשע  <BR>אצרות  רשע  ואיפת<BR>רזון  זעומה׃
האזכה  במאזני  רשע  <BR>ובכיס  אבני  מרמה׃
אשר  עשיריה  מלאו  <BR>חמס  וישביה<BR>דברו־שקר  ולשונם<BR>רמיה  בפיהם׃
וגם־אני  החליתי  <BR>הכותך  השמם<BR>על־חטאתך׃
אתה  תאכל  ולא  תשבע  <BR>וישחך  בקרבך  ותסג<BR>ולא  תפליט  ואשר<BR>תפלט  לחרב  אתן׃
אתה  תזרע  ולא  <BR>תקצור  אתה<BR>תדרך־זית  ולא־תסוך<BR>שמן  ותירוש  ולא<BR>תשתה־  יין׃
וישתמר  חקות  עמרי  <BR>וכל  מעשה  בית־אחאב<BR>ותלכו  במעצותם<BR>למען  תתי  אתך  לשמה<BR>וישביה  לשרקה<BR>וחרפת  עמי  תשאו׃
