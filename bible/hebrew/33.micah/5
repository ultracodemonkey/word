עתה  תתגדדי  <BR>בת־גדוד  מצור  שם<BR>עלינו  בשבט  יכו<BR>על־הלחי  את  שפט<BR>ישראל׃
ואתה  בית־לחם  <BR>אפרתה  צעיר  להיות<BR>באלפי  יהודה  ממך<BR>לי  יצא  להיות  מושל<BR>בישראל  ומוצאתיו<BR>מקדם  מימי  עולם׃
לכן  יתנם  עד־עת  <BR>יולדה  ילדה  ויתר<BR>אחיו  ישובון<BR>על־בני  ישראל׃
ועמד  ורעה  בעז  <BR>יהוה  בגאון  שם<BR>יהוה  אלהיו  וישבו<BR>כי־עתה  יגדל  עד־<BR>אפסי־ארץ׃
והיה  זה  שלום  אשור  <BR>כי־יבוא  בארצנו<BR>וכי  ידרך<BR>בארמנתינו  והקמנו<BR>עליו  שבעה  רעים<BR>ושמנה  נסיכי  אדם׃
ורעו  את־ארץ  אשור  <BR>בחרב  ואת־ארץ  נמרד<BR>בפתחיה  והציל<BR>מאשור  כי־יבוא<BR>בארצנו  וכי  ידרך<BR>בגבולנו׃
והיה  שארית  יעקב  <BR>בקרב  עמים  רבים<BR>כטל  מאת  יהוה<BR>כרביבים  עלי־עשב<BR>אשר  לא־יקוה  לאיש<BR>ולא  ייחל  לבני<BR>אדם׃
והיה  שארית  יעקב  <BR>בגוים  בקרב  עמים<BR>רבים  כאריה  בבהמות<BR>יער  ככפיר<BR>בעדרי־צאן  אשר  אם<BR>עבר  ורמס  וטרף<BR>ואין  מציל׃
תרם  ידך  על־צריך  <BR>וכל־איביך  יכרתו׃
והיה  ביום־ההוא  <BR>נאם־יהוה  והכרתי<BR>סוסיך  מקרבך<BR>והאבדתי  מרכבתיך׃
והכרתי  ערי  ארצך  <BR>והרסתי  כל־מבצריך׃
והכרתי  כשפים  מידך  <BR>ומעוננים  לא<BR>יהיו־לך׃
והכרתי  פסיליך  <BR>ומצבותיך  מקרבך<BR>ולא־תשתחוה  עוד<BR>למעשה  ידיך׃
ונתשתי  אשיריך  <BR>מקרבך  והשמדתי<BR>עריך׃
ועשיתי  באף  ובחמה  <BR>נקם  את־הגוים  אשר<BR>לא  שמעו׃
