ואמר  שמעו־נא  ראשי  <BR>יעקב  וקציני  בית<BR>ישראל  הלוא  לכם<BR>לדעת  את־  המשפט׃
שנאי  טוב  ואהבי  <BR>רעה  גזלי  עורם<BR>מעליהם  ושארם  מעל<BR>עצמותם׃
ואשר  אכלו  שאר  עמי  <BR>ועורם  מעליהם<BR>הפשיטו<BR>ואת־עצמתיהם  פצחו<BR>ופרשו  כאשר  בסיר<BR>וכבשר  בתוך  קלחת׃
אז  יזעקו  אל־יהוה  <BR>ולא  יענה  אותם<BR>ויסתר  פניו  מהם<BR>בעת  ההיא  כאשר<BR>הרעו  מעלליהם׃
כה  אמר  יהוה  <BR>על־הנביאים  המתעים<BR>את־עמי  הנשכים<BR>בשניהם  וקראו  שלום<BR>ואשר  לא־יתן<BR>על־פיהם  וקדשו<BR>עליו  מלחמה׃
לכן  לילה  לכם  <BR>מחזון  וחשכה  לכם<BR>מקסם  ובאה  השמש<BR>על־הנביאים  וקדר<BR>עליהם  היום׃
ובשו  החזים  וחפרו  <BR>הקסמים  ועטו<BR>על־שפם  כלם  כי  אין<BR>מענה  אלהים׃
ואולם  אנכי  מלאתי  <BR>כח  את־רוח  יהוה<BR>ומשפט  וגבורה<BR>להגיד  ליעקב  פשעו<BR>ולישראל  חטאתו׃
שמעו־נא  זאת  ראשי  <BR>בית  יעקב  וקציני<BR>בית  ישראל  המתעבים<BR>משפט  ואת  כל־הישרה<BR>יעקשו׃
בנה  ציון  בדמים  <BR>וירושלם  בעולה׃
ראשיה  בשחד  ישפטו  <BR>וכהניה  במחיר  יורו<BR>ונביאיה  בכסף<BR>יקסמו  ועל־  יהוה<BR>ישענו  לאמר  הלוא<BR>יהוה  בקרבנו<BR>לא־תבוא  עלינו<BR>רעה׃
לכן  בגללכם  ציון  <BR>שדה  תחרש  וירושלם<BR>עיין  תהיה  והר<BR>הבית  לבמות  יער׃
