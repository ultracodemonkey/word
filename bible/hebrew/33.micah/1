דבר־יהוה  אשר  היה  <BR>אל־מיכה  המרשתי<BR>בימי  יותם  אחז<BR>יחזקיה  מלכי  יהודה<BR>אשר־חזה  על־שמרון<BR>וירושלם׃
שמעו  עמים  כלם  <BR>הקשיבי  ארץ  ומלאה<BR>ויהי  אדני  יהוה<BR>בכם  לעד  אדני<BR>מהיכל  קדשו׃
כי־הנה  יהוה  יצא  <BR>ממקומו  וירד  ודרך<BR>על־במותי  ארץ׃
ונמסו  ההרים  תחתיו  <BR>והעמקים  יתבקעו<BR>כדונג  מפני  האש<BR>כמים  מגרים  במורד׃
בפשע  יעקב  כל־זאת  <BR>ובחטאות  בית  ישראל<BR>מי־פשע  יעקב  הלוא<BR>שמרון  ומי  במות<BR>יהודה  הלוא<BR>ירושלם׃
ושמתי  שמרון  לעי  <BR>השדה  למטעי  כרם<BR>והגרתי  לגי  אבניה<BR>ויסדיה  אגלה׃
וכל־פסיליה  יכתו  <BR>וכל־אתנניה  ישרפו<BR>באש  וכל־עצביה<BR>אשים  שממה  כי<BR>מאתנן  זונה  קבצה<BR>ועד־אתנן  זונה<BR>ישובו׃
על־זאת  אספדה  <BR>ואילילה  אילכה<BR>שילל  וערום  אעשה<BR>מספד  כתנים  ואבל<BR>כבנות  יענה׃
כי  אנושה  מכותיה  <BR>כי־באה  עד־יהודה<BR>נגע  עד־שער  עמי<BR>עד־ירושלם׃
בגת  אל־תגידו  בכו  <BR>אל־תבכו  בבית<BR>לעפרה  עפר<BR>התפלשתי׃
עברי  לכם  יושבת  <BR>שפיר  עריה־בשת  לא<BR>יצאה  יושבת  צאנן<BR>מספד  בית  האצל  יקח<BR>מכם  עמדתו׃
כי־חלה  לטוב  יושבת  <BR>מרות  כי־ירד  רע<BR>מאת  יהוה  לשער<BR>ירושלם׃
רתם  המרכבה  לרכש  <BR>יושבת  לכיש  ראשית<BR>חטאת  היא  לבת־ציון<BR>כי־בך  נמצאו  פשעי<BR>ישראל׃
לכן  תתני  שלוחים  <BR>על  מורשת  גת  בתי<BR>אכזיב  לאכזב  למלכי<BR>ישראל׃
עד  הירש  אבי  לך  <BR>יושבת  מרשה<BR>עד־עדלם  יבוא  כבוד<BR>ישראל׃
קרחי  וגזי  על־בני  <BR>תענוגיך  הרחבי<BR>קרחתך  כנשר  כי  גלו<BR>ממך׃
