אללי  לי  כי  הייתי  <BR>כאספי־קיץ  כעללת<BR>בציר  אין־אשכול<BR>לאכול  בכורה  אותה<BR>נפשי׃
אבד  חסיד  מן־הארץ  <BR>וישר  באדם  אין  כלם<BR>לדמים  יארבו  איש<BR>את־אחיהו  יצודו<BR>חרם׃
על־הרע  כפים  <BR>להיטיב  השר  שאל<BR>והשפט  בשלום<BR>והגדול  דבר  הות<BR>נפשו  הוא  ויעבתוה׃
טובם  כחדק  ישר  <BR>ממסוכה  יום  מצפיך<BR>פקדתך  באה  עתה<BR>תהיה  מבוכתם׃
אל־תאמינו  ברע  <BR>אל־תבטחו  באלוף<BR>משכבת  חיקך  שמר<BR>פתחי־פיך׃
כי־בן  מנבל  אב  בת  <BR>קמה  באמה  כלה<BR>בחמתה  איבי  איש<BR>אנשי  ביתו׃
ואני  ביהוה  אצפה  <BR>אוחילה  לאלהי  ישעי<BR>ישמעני  אלהי׃
אל־תשמחי  איבתי  לי  <BR>כי  נפלתי  קמתי<BR>כי־אשב  בחשך  יהוה<BR>אור  לי׃
זעף  יהוה  אשא  כי  <BR>חטאתי  לו  עד  אשר<BR>יריב  ריבי  ועשה<BR>משפטי  יוציאני<BR>לאור  אראה  בצדקתו׃
ותרא  איבתי  ותכסה  <BR>בושה  האמרה  אלי<BR>איו  יהוה  אלהיך<BR>עיני  תראינה  בה<BR>עתה  תהיה  למרמס<BR>כטיט  חוצות׃
יום  לבנות  גדריך  <BR>יום  ההוא  ירחק־חק׃
יום  הוא  ועדיך  <BR>יבוא  למני  אשור<BR>וערי  מצור  ולמני<BR>מצור  ועד־נהר  וים<BR>מים  והר  ההר׃
והיתה  הארץ  לשממה  <BR>על־ישביה  מפרי<BR>מעלליהם׃
רעה  עמך  בשבטך  צאן  <BR>נחלתך  שכני  לבדד<BR>יער  בתוך  כרמל<BR>ירעו  בשן  וגלעד<BR>כימי  עולם׃
כימי  צאתך  מארץ  <BR>מצרים  אראנו<BR>נפלאות׃
יראו  גוים  ויבשו  <BR>מכל  גבורתם  ישימו<BR>יד  על־פה  אזניהם<BR>תחרשנה׃
ילחכו  עפר  כנחש  <BR>כזחלי  ארץ  ירגזו<BR>ממסגרתיהם  אל־יהוה<BR>אלהינו  יפחדו<BR>ויראו  ממך׃
מי־אל  כמוך  נשא  <BR>עון  ועבר  על־פשע<BR>לשארית  נחלתו<BR>לא־החזיק  לעד  אפו<BR>כי־חפץ  חסד  הוא׃
ישוב  ירחמנו  יכבש  <BR>עונתינו  ותשליך<BR>במצלות  ים<BR>כל־חטאותם׃
תתן  אמת  ליעקב  חסד  <BR>לאברהם  אשר־נשבעת<BR>לאבתינו  מימי  קדם׃
