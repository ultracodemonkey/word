והיה  באחרית  הימים  <BR>יהיה  הר  בית־יהוה<BR>נכון  בראש  ההרים<BR>ונשא  הוא  מגבעות<BR>ונהרו  עליו  עמים׃
והלכו  גוים  רבים  <BR>ואמרו  לכו  ונעלה<BR>אל־הר־יהוה<BR>ואל־בית  אלהי  יעקב<BR>ויורנו  מדרכיו<BR>ונלכה  בארחתיו  כי<BR>מציון  תצא  תורה<BR>ודבר־יהוה<BR>מירושלם׃
ושפט  בין  עמים  <BR>רבים  והוכיח  לגוים<BR>עצמים  עד־רחוק<BR>וכתתו  חרבתיהם<BR>לאתים  וחניתתיהם<BR>למזמרות  לא־ישאו<BR>גוי  אל־גוי  חרב<BR>ולא־ילמדון  עוד<BR>מלחמה׃
וישבו  איש  תחת  <BR>גפנו  ותחת  תאנתו<BR>ואין  מחריד  כי־פי<BR>יהוה  צבאות  דבר׃
כי  כל־העמים  ילכו  <BR>איש  בשם  אלהיו<BR>ואנחנו  נלך<BR>בשם־יהוה  אלהינו<BR>לעולם  ועד׃
ביום  ההוא  <BR>נאם־יהוה  אספה<BR>הצלעה  והנדחה<BR>אקבצה  ואשר  הרעתי׃
ושמתי  את־הצלעה  <BR>לשארית  והנהלאה<BR>לגוי  עצום  ומלך<BR>יהוה  עליהם  בהר<BR>ציון  מעתה<BR>ועד־עולם׃
ואתה  מגדל־עדר  עפל  <BR>בת־ציון  עדיך  תאתה<BR>ובאה  הממשלה<BR>הראשנה  ממלכת<BR>לבת־ירושלם׃
עתה  למה  תריעי  רע  <BR>המלך  אין־בך<BR>אם־יועצך  אבד<BR>כי־החזיקך  חיל<BR>כיולדה׃
חולי  וגחי  בת־ציון  <BR>כיולדה  כי־עתה<BR>תצאי  מקריה  ושכנת<BR>בשדה  ובאת  עד־בבל<BR>שם  תנצלי  שם  יגאלך<BR>יהוה  מכף  איביך׃
ועתה  נאספו  עליך  <BR>גוים  רבים  האמרים<BR>תחנף  ותחז  בציון<BR>עינינו׃
והמה  לא  ידעו  <BR>מחשבות  יהוה  ולא<BR>הבינו  עצתו  כי<BR>קבצם  כעמיר  גרנה׃
קומי  ודושי  <BR>בת־ציון  כי־קרנך<BR>אשים  ברזל  ופרסתיך<BR>אשים  נחושה  והדקות<BR>עמים  רבים  והחרמתי<BR>ליהוה  בצעם  וחילם<BR>לאדון  כל־הארץ׃
