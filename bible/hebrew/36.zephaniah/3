הוי  מראה  ונגאלה  <BR>העיר  היונה׃
לא  שמעה  בקול  לא  <BR>לקחה  מוסר  ביהוה<BR>לא  בטחה  אל־אלהיה<BR>לא  קרבה׃
שריה  בקרבה  אריות  <BR>שאגים  שפטיה  זאבי<BR>ערב  לא  גרמו  לבקר׃
נביאיה  פחזים  אנשי  <BR>בגדות  כהניה<BR>חללו־קדש  חמסו<BR>תורה׃
יהוה  צדיק  בקרבה  <BR>לא  יעשה  עולה  בבקר<BR>בבקר  משפטו  יתן<BR>לאור  לא  נעדר<BR>ולא־יודע  עול  בשת׃
הכרתי  גוים  נשמו  <BR>פנותם  החרבתי<BR>חוצותם  מבלי  עובר<BR>נצדו  עריהם  מבלי־<BR>איש  מאין  יושב׃
אמרתי  אך־תיראי  <BR>אותי  תקחי  מוסר<BR>ולא־יכרת  מעונה  כל<BR>אשר־פקדתי  עליה<BR>אכן  השכימו  השחיתו<BR>כל  עלילותם׃
לכן  חכו־לי  <BR>נאם־יהוה  ליום<BR>קומי  לעד  כי  משפטי<BR>לאסף  גוים  לקבצי<BR>ממלכות  לשפך  עליהם<BR>זעמי  כל  חרון  אפי<BR>כי  באש  קנאתי  תאכל<BR>כל־הארץ׃
כי־אז  אהפך  <BR>אל־עמים  שפה  ברורה<BR>לקרא  כלם  בשם  יהוה<BR>לעבדו  שכם  אחד׃
מעבר  לנהרי־כוש  <BR>עתרי  בת־פוצי<BR>יובלון  מנחתי׃
ביום  ההוא  לא  <BR>תבושי  מכל  עלילתיך<BR>אשר  פשעת  בי  כי־אז<BR>אסיר  מקרבך  עליזי<BR>גאותך  ולא־תוספי<BR>לגבהה  עוד  בהר<BR>קדשי׃
והשארתי  בקרבך  עם  <BR>עני  ודל  וחסו  בשם<BR>יהוה׃
שארית  ישראל  <BR>לא־יעשו  עולה<BR>ולא־ידברו  כזב<BR>ולא־ימצא  בפיהם<BR>לשון  תרמית  כי־המה<BR>ירעו  ורבצו  ואין<BR>מחריד׃
רני  בת־ציון  הריעו  <BR>ישראל  שמחי  ועלזי<BR>בכל־לב  בת  ירושלם׃
הסיר  יהוה  משפטיך  <BR>פנה  איבך  מלך<BR>ישראל  יהוה  בקרבך<BR>לא־תיראי  רע  עוד׃
ביום  ההוא  יאמר  <BR>לירושלם  אל־תיראי<BR>ציון  אל־ירפו<BR>ידיך׃
יהוה  אלהיך  בקרבך  <BR>גבור  יושיע  ישיש<BR>עליך  בשמחה  יחריש<BR>באהבתו  יגיל  עליך<BR>ברנה׃
נוגי  ממועד  אספתי  <BR>ממך  היו  משאת  עליה<BR>חרפה׃
הנני  עשה  <BR>את־כל־מעניך  בעת<BR>ההיא  והושעתי<BR>את־הצלעה  והנדחה<BR>אקבץ  ושמתים  לתהלה<BR>ולשם  בכל־הארץ<BR>בשתם׃
בעת  ההיא  אביא  <BR>אתכם  ובעת  קבצי<BR>אתכם  כי־אתן  אתכם<BR>לשם  ולתהלה  בכל<BR>עמי  הארץ  בשובי<BR>את־שבותיכם<BR>לעיניכם  אמר  יהוה׃
