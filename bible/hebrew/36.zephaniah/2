התקוששו  וקושו  <BR>הגוי  לא  נכסף׃
בטרם  לדת  חק  כמץ  <BR>עבר  יום  בטרם<BR>לא־יבוא  עליכם<BR>חרון  אף־יהוה  בטרם<BR>לא־יבוא  עליכם  יום<BR>אף־יהוה׃
בקשו  את־יהוה  <BR>כל־ענוי  הארץ  אשר<BR>משפטו  פעלו<BR>בקשו־צדק  בקשו<BR>ענוה  אולי  תסתרו<BR>ביום  אף־יהוה׃
כי  עזה  עזובה  תהיה  <BR>ואשקלון  לשממה<BR>אשדוד  בצהרים<BR>יגרשוה  ועקרון<BR>תעקר׃
הוי  ישבי  חבל  הים  <BR>גוי  כרתים<BR>דבר־יהוה  עליכם<BR>כנען  ארץ  פלשתים<BR>והאבדתיך  מאין<BR>יושב׃
והיתה  חבל  הים  נות  <BR>כרת  רעים  וגדרות<BR>צאן׃
והיה  חבל  לשארית  <BR>בית  יהודה  עליהם<BR>ירעון  בבתי  אשקלון<BR>בערב  ירבצון  כי<BR>יפקדם  יהוה  אלהיהם<BR>ושב  שבותם׃
שמעתי  חרפת  מואב  <BR>וגדופי  בני  עמון<BR>אשר  חרפו  את־עמי<BR>ויגדילו  על־<BR>גבולם׃
לכן  חי־אני  נאם  <BR>יהוה  צבאות  אלהי<BR>ישראל  כי־מואב<BR>כסדם  תהיה  ובני<BR>עמון  כעמרה  ממשק<BR>חרול  ומכרה־מלח<BR>ושממה  עד־עולם<BR>שארית  עמי  יבזום<BR>ויתר  גוי  ינחלום׃
זאת  להם  תחת  גאונם  <BR>כי  חרפו  ויגדלו<BR>על־עם  יהוה  צבאות׃
נורא  יהוה  עליהם  <BR>כי  רזה  את  כל־אלהי<BR>הארץ  וישתחוו־לו<BR>איש  ממקומו  כל  איי<BR>הגוים׃
גם־אתם  כושים  חללי  <BR>חרבי  המה׃
ויט  ידו  על־צפון  <BR>ויאבד  את־אשור<BR>וישם  את־נינוה<BR>לשממה  ציה  כמדבר׃
ורבצו  בתוכה  עדרים  <BR>כל־חיתו־גוי<BR>גם־קאת  גם־קפד<BR>בכפתריה  ילינו  קול<BR>ישורר  בחלון  חרב<BR>בסף  כי  ארזה  ערה׃
זאת  העיר  העליזה  <BR>היושבת  לבטח  האמרה<BR>בלבבה  אני  ואפסי<BR>עוד  איך  היתה  לשמה<BR>מרבץ  לחיה  כל  עובר<BR>עליה  ישרק  יניע<BR>ידו׃
