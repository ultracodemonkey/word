דבר־יהוה  אשר  היה  <BR>אל־יואל  בן־פתואל׃
שמעו־זאת  הזקנים  <BR>והאזינו  כל  יושבי<BR>הארץ  ההיתה  זאת<BR>בימיכם  ואם  בימי<BR>אבתיכם׃
עליה  לבניכם  ספרו  <BR>ובניכם  לבניהם<BR>ובניהם  לדור  אחר׃
יתר  הגזם  אכל  <BR>הארבה  ויתר  הארבה<BR>אכל  הילק  ויתר<BR>הילק  אכל  החסיל׃
הקיצו  שכורים  ובכו  <BR>והיללו  כל־שתי  יין<BR>על־עסיס  כי  נכרת<BR>מפיכם׃
כי־גוי  עלה  <BR>על־ארצי  עצום  ואין<BR>מספר  שניו  שני<BR>אריה  ומתלעות  לביא<BR>לו׃
שם  גפני  לשמה  <BR>ותאנתי  לקצפה  חשף<BR>חשפה  והשליך<BR>הלבינו  שריגיה׃
אלי  כבתולה  <BR>חגרת־שק  על־בעל<BR>נעוריה׃
הכרת  מנחה  ונסך  <BR>מבית  יהוה  אבלו<BR>הכהנים  משרתי<BR>יהוה׃
שדד  שדה  אבלה  אדמה  <BR>כי  שדד  דגן  הוביש<BR>תירוש  אמלל  יצהר׃
הבישו  אכרים  <BR>הילילו  כרמים<BR>על־חטה  ועל־שערה<BR>כי  אבד  קציר  שדה׃
הגפן  הובישה  <BR>והתאנה  אמללה  רמון<BR>גם־תמר  ותפוח<BR>כל־עצי  השדה  יבשו<BR>כי־הביש  ששון<BR>מן־בני  אדם׃
חגרו  וספדו  הכהנים  <BR>הילילו  משרתי  מזבח<BR>באו  לינו  בשקים<BR>משרתי  אלהי  כי<BR>נמנע  מבית  אלהיכם<BR>מנחה  ונסך׃
קדשו־צום  קראו  <BR>עצרה  אספו  זקנים<BR>כל  ישבי  הארץ  בית<BR>יהוה  אלהיכם  וזעקו<BR>אל־יהוה׃
אהה  ליום  כי  קרוב  <BR>יום  יהוה  וכשד<BR>משדי  יבוא׃
הלוא  נגד  עינינו  <BR>אכל  נכרת  מבית<BR>אלהינו  שמחה  וגיל׃
עבשו  פרדות  תחת  <BR>מגרפתיהם  נשמו<BR>אצרות  נהרסו<BR>ממגרות  כי  הביש<BR>דגן׃
מה־נאנחה  בהמה  <BR>נבכו  עדרי  בקר  כי<BR>אין  מרעה  להם<BR>גם־עדרי  הצאן<BR>נאשמו׃
אליך  יהוה  אקרא  כי  <BR>אש  אכלה  נאות  מדבר<BR>ולהבה  להטה  כל־עצי<BR>השדה׃
גם־בהמות  שדה  <BR>תערוג  אליך  כי<BR>יבשו  אפיקי  מים<BR>ואש  אכלה  נאות<BR>המדבר׃
