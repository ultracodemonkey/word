כי  הנה  בימים  ההמה  <BR>ובעת  ההיא  אשר<BR>אשוב  את־שבות<BR>יהודה  וירושלם׃
וקבצתי  <BR>את־כל־הגוים<BR>והורדתים  אל־עמק<BR>יהושפט  ונשפטתי<BR>עמם  שם  על־  עמי<BR>ונחלתי  ישראל  אשר<BR>פזרו  בגוים<BR>ואת־ארצי  חלקו׃
ואל־עמי  ידו  גורל  <BR>ויתנו  הילד  בזונה<BR>והילדה  מכרו  ביין<BR>וישתו׃
וגם  מה־אתם  לי  צר  <BR>וצידון  וכל  גלילות<BR>פלשת  הגמול  אתם<BR>משלמים  עלי<BR>ואם־גמלים  אתם  עלי<BR>קל  מהרה  אשיב<BR>גמלכם  בראשכם׃
אשר־כספי  וזהבי  <BR>לקחתם  ומחמדי<BR>הטבים  הבאתם<BR>להיכליכם׃
ובני  יהודה  ובני  <BR>ירושלם  מכרתם  לבני<BR>היונים  למען<BR>הרחיקם  מעל  גבולם׃
הנני  מעירם  <BR>מן־המקום<BR>אשר־מכרתם  אתם  שמה<BR>והשבתי  גמלכם<BR>בראשכם׃
ומכרתי  את־בניכם  <BR>ואת־בנותיכם  ביד<BR>בני  יהודה  ומכרום<BR>לשבאים  אל־  גוי<BR>רחוק  כי  יהוה  דבר׃
קראו־זאת  בגוים  <BR>קדשו  מלחמה  העירו<BR>הגבורים  יגשו  יעלו<BR>כל  אנשי  המלחמה׃
כתו  אתיכם  לחרבות  <BR>ומזמרתיכם  לרמחים<BR>החלש  יאמר  גבור<BR>אני׃
עושו  ובאו  <BR>כל־הגוים  מסביב<BR>ונקבצו  שמה  הנחת<BR>יהוה  גבוריך׃
יעורו  ויעלו  הגוים  <BR>אל־עמק  יהושפט  כי<BR>שם  אשב  לשפט<BR>את־כל־הגוים<BR>מסביב׃
שלחו  מגל  כי  בשל  <BR>קציר  באו  רדו<BR>כי־מלאה  גת  השיקו<BR>היקבים  כי  רבה<BR>רעתם׃
המונים  המונים  <BR>בעמק  החרוץ  כי<BR>קרוב  יום  יהוה<BR>בעמק  החרוץ׃
שמש  וירח  קדרו  <BR>וכוכבים  אספו<BR>נגהם׃
ויהוה  מציון  ישאג  <BR>ומירושלם  יתן  קולו<BR>ורעשו  שמים  וארץ<BR>ויהוה  מחסה  לעמו<BR>ומעוז  לבני  ישראל׃
וידעתם  כי  אני  <BR>יהוה  אלהיכם  שכן<BR>בציון  הר־קדשי<BR>והיתה  ירושלם  קדש<BR>וזרים  לא־יעברו־בה<BR>עוד׃
והיה  ביום  ההוא  <BR>יטפו  ההרים  עסיס<BR>והגבעות  תלכנה  חלב<BR>וכל־אפיקי  יהודה<BR>ילכו  מים  ומעין<BR>מבית  יהוה  יצא<BR>והשקה  את־נחל<BR>השטים׃
מצרים  לשממה  תהיה  <BR>ואדום  למדבר  שממה<BR>תהיה  מחמס  בני<BR>יהודה  אשר־  שפכו<BR>דם־נקיא  בארצם׃
ויהודה  לעולם  תשב  <BR>וירושלם  לדור<BR>ודור׃
ונקיתי  דמם  <BR>לא־נקיתי  ויהוה<BR>שכן  בציון׃
