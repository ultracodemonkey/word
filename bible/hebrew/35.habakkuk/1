המשא  אשר  חזה  <BR>חבקוק  הנביא׃
עד־אנה  יהוה  שועתי  <BR>ולא  תשמע  אזעק<BR>אליך  חמס  ולא<BR>תושיע׃
למה  תראני  און  <BR>ועמל  תביט  ושד<BR>וחמס  לנגדי  ויהי<BR>ריב  ומדון  ישא׃
על־כן  תפוג  תורה  <BR>ולא־יצא  לנצח  משפט<BR>כי  רשע  מכתיר<BR>את־הצדיק  על־כן<BR>יצא  משפט  מעקל׃
ראו  בגוים  והביטו  <BR>והתמהו  תמהו<BR>כי־פעל  פעל  בימיכם<BR>לא  תאמינו  כי<BR>יספר׃
כי־הנני  מקים  <BR>את־הכשדים  הגוי<BR>המר  והנמהר  ההולך<BR>למרחבי־ארץ  לרשת<BR>משכנות  לא־לו׃
אים  ונורא  הוא  <BR>ממנו  משפטו  ושאתו<BR>יצא׃
וקלו  מנמרים  סוסיו  <BR>וחדו  מזאבי  ערב<BR>ופשו  פרשיו  ופרשיו<BR>מרחוק  יבאו  יעפו<BR>כנשר  חש  לאכול׃
כלה  לחמס  יבוא  <BR>מגמת  פניהם  קדימה<BR>ויאסף  כחול  שבי׃
והוא  במלכים  יתקלס  <BR>ורזנים  משחק  לו<BR>הוא  לכל־מבצר  ישחק<BR>ויצבר  עפר  וילכדה׃
אז  חלף  רוח  ויעבר  <BR>ואשם  זו  כחו<BR>לאלהו׃
הלוא  אתה  מקדם  <BR>יהוה  אלהי  קדשי  לא<BR>נמות  יהוה  למשפט<BR>שמתו  וצור  להוכיח<BR>יסדתו׃
טהור  עינים  מראות  <BR>רע  והביט  אל־עמל<BR>לא  תוכל  למה  תביט<BR>בוגדים  תחריש  בבלע<BR>רשע  צדיק  ממנו׃
ותעשה  אדם  כדגי  <BR>הים  כרמש  לא־משל<BR>בו׃
כלה  בחכה  העלה  <BR>יגרהו  בחרמו<BR>ויאספהו  במכמרתו<BR>על־כן  ישמח  ויגיל׃
על־כן  יזבח  לחרמו  <BR>ויקטר  למכמרתו  כי<BR>בהמה  שמן  חלקו<BR>ומאכלו  בראה׃
העל  כן  יריק  חרמו  <BR>ותמיד  להרג  גוים<BR>לא  יחמול׃
