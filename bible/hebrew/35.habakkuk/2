על־משמרתי  אעמדה  <BR>ואתיצבה  על־מצור<BR>ואצפה  לראות<BR>מה־ידבר־בי  ומה<BR>אשיב  על־תוכחתי׃
ויענני  יהוה  ויאמר  <BR>כתוב  חזון  ובאר<BR>על־הלחות  למען<BR>ירוץ  קורא  בו׃
כי  עוד  חזון  למועד  <BR>ויפח  לקץ  ולא  יכזב<BR>אם־יתמהמה  חכה־לו<BR>כי־בא  יבא  לא<BR>יאחר׃
הנה  עפלה  לא־ישרה  <BR>נפשו  בו  וצדיק<BR>באמונתו  יחיה׃
ואף  כי־היין  בוגד  <BR>גבר  יהיר  ולא  ינוה<BR>אשר  הרחיב  כשאול<BR>נפשו  והוא  כמות<BR>ולא  ישבע  ויאסף<BR>אליו  כל־הגוים<BR>ויקבץ  אליו<BR>כל־העמים׃
הלוא־אלה  כלם  עליו  <BR>משל  ישאו  ומליצה<BR>חידות  לו  ויאמר<BR>הוי  המרבה  לא־  לו<BR>עד־מתי  ומכביד<BR>עליו  עבטיט׃
הלוא  פתע  יקומו  <BR>נשכיך  ויקצו<BR>מזעזעיך  והיית<BR>למשסות  למו׃
כי  אתה  שלות  גוים  <BR>רבים  ישלוך  כל־יתר<BR>עמים  מדמי  אדם<BR>וחמס־ארץ  קריה<BR>וכל־ישבי  בה׃
הוי  בצע  בצע  רע  <BR>לביתו  לשום  במרום<BR>קנו  להנצל  מכף־רע׃
יעצת  בשת  לביתך  <BR>קצות־עמים  רבים<BR>וחוטא  נפשך׃
כי־אבן  מקיר  תזעק  <BR>וכפיס  מעץ  יעננה׃
הוי  בנה  עיר  בדמים  <BR>וכונן  קריה  בעולה׃
הלוא  הנה  מאת  יהוה  <BR>צבאות  וייגעו  עמים<BR>בדי־אש  ולאמים<BR>בדי־ריק  יעפו׃
כי  תמלא  הארץ  לדעת  <BR>את־כבוד  יהוה  כמים<BR>יכסו  על־ים׃
הוי  משקה  רעהו  <BR>מספח  חמתך  ואף  שכר<BR>למען  הביט<BR>על־מעוריהם׃
שבעת  קלון  מכבוד  <BR>שתה  גם־אתה  והערל<BR>תסוב  עליך  כוס<BR>ימין  יהוה  וקיקלון<BR>על־כבודך׃
כי  חמס  לבנון  יכסך  <BR>ושד  בהמות  יחיתן<BR>מדמי  אדם  וחמס־ארץ<BR>קריה  וכל־  ישבי<BR>בה׃
מה־הועיל  פסל  כי  <BR>פסלו  יצרו  מסכה<BR>ומורה  שקר  כי  בטח<BR>יצר  יצרו  עליו<BR>לעשות  אלילים<BR>אלמים׃
הוי  אמר  לעץ  הקיצה  <BR>עורי  לאבן  דומם<BR>הוא  יורה  הנה־הוא<BR>תפוש  זהב  וכסף<BR>וכל־רוח  אין<BR>בקרבו׃
ויהוה  בהיכל  קדשו  <BR>הס  מפניו  כל־הארץ׃
