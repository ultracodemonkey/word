ויקרבו  ראשי  האבות  <BR>למשפחת  בני־גלעד<BR>בן־מכיר  בן־מנשה<BR>ממשפחת  בני  יוסף<BR>וידברו  לפני  משה<BR>ולפני  הנשאים  ראשי<BR>אבות  לבני  ישראל׃
ויאמרו  את־אדני  <BR>צוה  יהוה  לתת<BR>את־הארץ  בנחלה<BR>בגורל  לבני  ישראל<BR>ואדני  צוה  ביהוה<BR>לתת  את־נחלת  צלפחד<BR>אחינו  לבנתיו׃
והיו  לאחד  מבני  <BR>שבטי  בני־ישראל<BR>לנשים  ונגרעה<BR>נחלתן  מנחלת<BR>אבתינו  ונוסף  על<BR>נחלת  המטה  אשר<BR>תהיינה  להם  ומגרל<BR>נחלתנו  יגרע׃
ואם־יהיה  היבל  <BR>לבני  ישראל  ונוספה<BR>נחלתן  על  נחלת<BR>המטה  אשר  תהיינה<BR>להם  ומנחלת  מטה<BR>אבתינו  יגרע<BR>נחלתן׃
ויצו  משה  את־בני  <BR>ישראל  על־פי  יהוה<BR>לאמר  כן  מטה<BR>בני־יוסף  דברים׃
זה  הדבר  אשר־צוה  <BR>יהוה  לבנות  צלפחד<BR>לאמר  לטוב  בעיניהם<BR>תהיינה  לנשים  אך<BR>למשפחת  מטה  אביהם<BR>תהיינה  לנשים׃
ולא־תסב  נחלה  לבני  <BR>ישראל  ממטה  אל־מטה<BR>כי  איש  בנחלת  מטה<BR>אבתיו  ידבקו  בני<BR>ישראל׃
וכל־בת  ירשת  נחלה  <BR>ממטות  בני  ישראל<BR>לאחד  ממשפחת  מטה<BR>אביה  תהיה  לאשה<BR>למען  יירשו  בני<BR>ישראל  איש  נחלת<BR>אבתיו׃
ולא־תסב  נחלה  ממטה  <BR>למטה  אחר  כי־איש<BR>בנחלתו  ידבקו  מטות<BR>בני  ישראל׃
כאשר  צוה  יהוה  <BR>את־משה  כן  עשו<BR>בנות  צלפחד׃
ותהיינה  מחלה  תרצה  <BR>וחגלה  ומלכה  ונעה<BR>בנות  צלפחד  לבני<BR>דדיהן  לנשים׃
ממשפחת  בני־מנשה  <BR>בן־יוסף  היו  לנשים<BR>ותהי  נחלתן  על־מטה<BR>משפחת  אביהן׃
אלה  המצות  <BR>והמשפטים  אשר  צוה<BR>יהוה  ביד־משה<BR>אל־בני  ישראל<BR>בערבת  מואב  על<BR>ירדן  ירחו׃
