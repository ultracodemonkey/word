ויהי  אחרי  המגפה׃  <BR>ויאמר  יהוה  אל־משה<BR>ואל  אלעזר  בן־אהרן<BR>הכהן  לאמר׃
שאו  את־ראש  כל־עדת  <BR>בני־ישראל  מבן<BR>עשרים  שנה  ומעלה<BR>לבית  אבתם  כל־  יצא<BR>צבא  בישראל׃
וידבר  משה  ואלעזר  <BR>הכהן  אתם  בערבת<BR>מואב  על־ירדן  ירחו<BR>לאמר׃
מבן  עשרים  שנה  <BR>ומעלה  כאשר  צוה<BR>יהוה  את־משה  ובני<BR>ישראל  היצאים  מארץ<BR>מצרים׃
ראובן  בכור  ישראל  <BR>בני  ראובן  חנוך<BR>משפחת  החנכי  לפלוא<BR>משפחת  הפלאי׃
לחצרן  משפחת  <BR>החצרוני  לכרמי<BR>משפחת  הכרמי׃
אלה  משפחת  הראובני  <BR>ויהיו  פקדיהם  שלשה<BR>וארבעים  אלף  ושבע<BR>מאות  ושלשים׃
ובני  פלוא  אליאב׃  
ובני  אליאב  נמואל  <BR>ודתן  ואבירם<BR>הוא־דתן  ואבירם<BR>קרואי  העדה  אשר<BR>הצו  על־משה<BR>ועל־אהרן  בעדת־קרח<BR>בהצתם  על־יהוה׃
ותפתח  הארץ  את־פיה  <BR>ותבלע  אתם  ואת־קרח<BR>במות  העדה  באכל<BR>האש  את  חמשים<BR>ומאתים  איש  ויהיו<BR>לנס׃
ובני־קרח  לא־מתו׃  
בני  שמעון  למשפחתם  <BR>לנמואל  משפחת<BR>הנמואלי  לימין<BR>משפחת  הימיני<BR>ליכין  משפחת<BR>היכיני׃
לזרח  משפחת  הזרחי  <BR>לשאול  משפחת<BR>השאולי׃
אלה  משפחת  השמעני  <BR>שנים  ועשרים  אלף<BR>ומאתים׃
בני  גד  למשפחתם  <BR>לצפון  משפחת<BR>הצפוני  לחגי  משפחת<BR>החגי  לשוני  משפחת<BR>השוני׃
לאזני  משפחת  האזני  <BR>לערי  משפחת  הערי׃
לארוד  משפחת  <BR>הארודי  לאראלי<BR>משפחת  האראלי׃
אלה  משפחת  בני־גד  <BR>לפקדיהם  ארבעים<BR>אלף  וחמש  מאות׃
בני  יהודה  ער  <BR>ואונן  וימת  ער<BR>ואונן  בארץ  כנען׃
ויהיו  בני־יהודה  <BR>למשפחתם  לשלה<BR>משפחת  השלני  לפרץ<BR>משפחת  הפרצי  לזרח<BR>משפחת  הזרחי׃
ויהיו  בני־פרץ  <BR>לחצרן  משפחת<BR>החצרני  לחמול<BR>משפחת  החמולי׃
אלה  משפחת  יהודה  <BR>לפקדיהם  ששה<BR>ושבעים  אלף  וחמש<BR>מאות׃
בני  יששכר  למשפחתם  <BR>תולע  משפחת  התולעי<BR>לפוה  משפחת  הפוני׃
לישוב  משפחת  הישבי  <BR>לשמרן  משפחת<BR>השמרני׃
אלה  משפחת  יששכר  <BR>לפקדיהם  ארבעה<BR>וששים  אלף  ושלש<BR>מאות׃
בני  זבולן  למשפחתם  <BR>לסרד  משפחת  הסרדי<BR>לאלון  משפחת  האלני<BR>ליחלאל  משפחת<BR>היחלאלי׃
אלה  משפחת  הזבולני  <BR>לפקדיהם  ששים  אלף<BR>וחמש  מאות׃
בני  יוסף  למשפחתם  <BR>מנשה  ואפרים׃
בני  מנשה  למכיר  <BR>משפחת  המכירי<BR>ומכיר  הוליד<BR>את־גלעד  לגלעד<BR>משפחת  הגלעדי׃
אלה  בני  גלעד  <BR>איעזר  משפחת<BR>האיעזרי  לחלק<BR>משפחת  החלקי׃
ואשריאל  משפחת  <BR>האשראלי  ושכם<BR>משפחת  השכמי׃
ושמידע  משפחת  <BR>השמידעי  וחפר<BR>משפחת  החפרי׃
וצלפחד  בן־חפר  <BR>לא־היו  לו  בנים  כי<BR>אם־בנות  ושם  בנות<BR>צלפחד  מחלה  ונעה<BR>חגלה  מלכה  ותרצה׃
אלה  משפחת  מנשה  <BR>ופקדיהם  שנים<BR>וחמשים  אלף  ושבע<BR>מאות׃
אלה  בני־אפרים  <BR>למשפחתם  לשותלח<BR>משפחת  השתלחי  לבכר<BR>משפחת  הבכרי  לתחן<BR>משפחת  התחני׃
ואלה  בני  שותלח  <BR>לערן  משפחת  הערני׃
אלה  משפחת  <BR>בני־אפרים  לפקדיהם<BR>שנים  ושלשים  אלף<BR>וחמש  מאות  אלה<BR>בני־יוסף  למשפחתם׃
בני  בנימן  למשפחתם  <BR>לבלע  משפחת  הבלעי<BR>לאשבל  משפחת<BR>האשבלי  לאחירם<BR>משפחת  האחירמי׃
לשפופם  משפחת  <BR>השופמי  לחופם<BR>משפחת  החופמי׃
ויהיו  בני־בלע  ארד  <BR>ונעמן  משפחת  הארדי<BR>לנעמן  משפחת<BR>הנעמי׃
אלה  בני־בנימן  <BR>למשפחתם  ופקדיהם<BR>חמשה  וארבעים  אלף<BR>ושש  מאות׃
אלה  בני־דן  <BR>למשפחתם  לשוחם<BR>משפחת  השוחמי  אלה<BR>משפחת  דן  למשפחתם׃
כל־משפחת  השוחמי  <BR>לפקדיהם  ארבעה<BR>וששים  אלף  וארבע<BR>מאות׃
בני  אשר  למשפחתם  <BR>לימנה  משפחת  הימנה<BR>לישוי  משפחת  הישוי<BR>לבריעה  משפחת<BR>הבריעי׃
לבני  בריעה  לחבר  <BR>משפחת  החברי<BR>למלכיאל  משפחת<BR>המלכיאלי׃
ושם  בת־אשר  שרח׃  
אלה  משפחת  בני־אשר  <BR>לפקדיהם  שלשה<BR>וחמשים  אלף  וארבע<BR>מאות׃
בני  נפתלי  למשפחתם  <BR>ליחצאל  משפחת<BR>היחצאלי  לגוני<BR>משפחת  הגוני׃
ליצר  משפחת  היצרי  <BR>לשלם  משפחת  השלמי׃
אלה  משפחת  נפתלי  <BR>למשפחתם  ופקדיהם<BR>חמשה  וארבעים  אלף<BR>וארבע  מאות׃
אלה  פקודי  בני  <BR>ישראל  שש־מאות  אלף<BR>ואלף  שבע  מאות<BR>ושלשים׃
וידבר  יהוה  אל־משה  <BR>לאמר׃
לאלה  תחלק  הארץ  <BR>בנחלה  במספר  שמות׃
לרב  תרבה  נחלתו  <BR>ולמעט  תמעיט  נחלתו<BR>איש  לפי  פקדיו  יתן<BR>נחלתו׃
אך־בגורל  יחלק  <BR>את־הארץ  לשמות<BR>מטות־אבתם  ינחלו׃
על־פי  הגורל  תחלק  <BR>נחלתו  בין  רב<BR>למעט׃
ואלה  פקודי  הלוי  <BR>למשפחתם  לגרשון<BR>משפחת  הגרשני  לקהת<BR>משפחת  הקהתי  למררי<BR>משפחת  המררי׃
אלה  משפחת  לוי  <BR>משפחת  הלבני  משפחת<BR>החברני  משפחת<BR>המחלי  משפחת  המושי<BR>משפחת  הקרחי  וקהת<BR>הולד  את־עמרם׃
ושם  אשת  עמרם  <BR>יוכבד  בת־לוי  אשר<BR>ילדה  אתה  ללוי<BR>במצרים  ותלד  לעמרם<BR>את־אהרן  ואת־משה<BR>ואת  מרים  אחתם׃
ויולד  לאהרן  <BR>את־נדב  ואת־אביהוא<BR>את־אלעזר<BR>ואת־איתמר׃
וימת  נדב  ואביהוא  <BR>בהקריבם  אש־זרה<BR>לפני  יהוה׃
ויהיו  פקדיהם  שלשה  <BR>ועשרים  אלף  כל־זכר<BR>מבן־חדש  ומעלה  כי<BR>לא  התפקדו  בתוך<BR>בני  ישראל  כי<BR>לא־נתן  להם  נחלה<BR>בתוך  בני  ישראל׃
אלה  פקודי  משה  <BR>ואלעזר  הכהן  אשר<BR>פקדו  את־בני  ישראל<BR>בערבת  מואב  על<BR>ירדן  ירחו׃
ובאלה  לא־היה  איש  <BR>מפקודי  משה  ואהרן<BR>הכהן  אשר  פקדו<BR>את־בני  ישראל<BR>במדבר  סיני׃
כי־אמר  יהוה  להם  <BR>מות  ימתו  במדבר<BR>ולא־נותר  מהם  איש<BR>כי  אם־כלב  בן־<BR>יפנה  ויהושע<BR>בן־נון׃
