וידבר  יהוה  אל־משה  <BR>לאמר׃
דבר  אל־בני  ישראל  <BR>ואמרת  אלהם  כי<BR>תבאו  אל־ארץ<BR>מושבתיכם  אשר  אני<BR>נתן  לכם׃
ועשיתם  אשה  ליהוה  <BR>עלה  או־זבח<BR>לפלא־נדר  או  בנדבה<BR>או  במעדיכם  לעשות<BR>ריח  ניחח  ליהוה<BR>מן־הבקר  או<BR>מן־הצאן׃
והקריב  המקריב  <BR>קרבנו  ליהוה  מנחה<BR>סלת  עשרון  בלול<BR>ברבעית  ההין  שמן׃
ויין  לנסך  רביעית  <BR>ההין  תעשה  על־העלה<BR>או  לזבח  לכבש<BR>האחד׃
או  לאיל  תעשה  מנחה  <BR>סלת  שני  עשרנים<BR>בלולה  בשמן  שלשית<BR>ההין׃
ויין  לנסך  שלשית  <BR>ההין  תקריב<BR>ריח־ניחח  ליהוה׃
וכי־תעשה  בן־בקר  <BR>עלה  או־זבח<BR>לפלא־נדר  או־שלמים<BR>ליהוה׃
והקריב  על־בן־הבקר  <BR>מנחה  סלת  שלשה<BR>עשרנים  בלול  בשמן<BR>חצי  ההין׃
ויין  תקריב  לנסך  <BR>חצי  ההין  אשה<BR>ריח־ניחח  ליהוה׃
ככה  יעשה  לשור  <BR>האחד  או  לאיל  האחד<BR>או־לשה  בכבשים  או<BR>בעזים׃
כמספר  אשר  תעשו  <BR>ככה  תעשו  לאחד<BR>כמספרם׃
כל־האזרח  יעשה־ככה  <BR>את־אלה  להקריב  אשה<BR>ריח־ניחח  ליהוה׃
וכי־יגור  אתכם  גר  <BR>או  אשר־בתוככם<BR>לדרתיכם  ועשה  אשה<BR>ריח־ניחח  ליהוה<BR>כאשר  תעשו  כן<BR>יעשה׃
הקהל  חקה  אחת  לכם  <BR>ולגר  הגר  חקת  עולם<BR>לדרתיכם  ככם  כגר<BR>יהיה  לפני  יהוה׃
תורה  אחת  ומשפט  <BR>אחד  יהיה  לכם  ולגר<BR>הגר  אתכם׃
וידבר  יהוה  אל־משה  <BR>לאמר׃
דבר  אל־בני  ישראל  <BR>ואמרת  אלהם  בבאכם<BR>אל־הארץ  אשר  אני<BR>מביא  אתכם  שמה׃
והיה  באכלכם  מלחם  <BR>הארץ  תרימו  תרומה<BR>ליהוה׃
ראשית  ערסתכם  חלה  <BR>תרימו  תרומה<BR>כתרומת  גרן  כן<BR>תרימו  אתה׃
מראשית  ערסתיכם  <BR>תתנו  ליהוה  תרומה<BR>לדרתיכם׃
וכי  תשגו  ולא  תעשו  <BR>את  כל־המצות  האלה<BR>אשר־דבר  יהוה<BR>אל־משה׃
את  כל־אשר  צוה  <BR>יהוה  אליכם<BR>ביד־משה  מן־היום<BR>אשר  צוה  יהוה<BR>והלאה  לדרתיכם׃
והיה  אם  מעיני  <BR>העדה  נעשתה  לשגגה<BR>ועשו  כל־העדה  פר<BR>בן־בקר  אחד  לעלה<BR>לריח  ניחח  ליהוה<BR>ומנחתו  ונסכו<BR>כמשפט  ושעיר־עזים<BR>אחד  לחטת׃
וכפר  הכהן  <BR>על־כל־עדת  בני<BR>ישראל  ונסלח  להם<BR>כי־שגגה  הוא  והם<BR>הביאו  את־קרבנם<BR>אשה  ליהוה  וחטאתם<BR>לפני  יהוה<BR>על־שגגתם׃
ונסלח  לכל־עדת  בני  <BR>ישראל  ולגר  הגר<BR>בתוכם  כי  לכל־העם<BR>בשגגה׃
ואם־נפש  אחת  תחטא  <BR>בשגגה  והקריבה  עז<BR>בת־שנתה  לחטאת׃
וכפר  הכהן  על־הנפש  <BR>השגגת  בחטאה  בשגגה<BR>לפני  יהוה  לכפר<BR>עליו  ונסלח  לו׃
האזרח  בבני  ישראל  <BR>ולגר  הגר  בתוכם<BR>תורה  אחת  יהיה  לכם<BR>לעשה  בשגגה׃
והנפש  אשר־תעשה  <BR>ביד  רמה  מן־האזרח<BR>ומן־הגר  את־יהוה<BR>הוא  מגדף  ונכרתה<BR>הנפש  ההוא  מקרב<BR>עמה׃
כי  דבר־יהוה  בזה  <BR>ואת־מצותו  הפר<BR>הכרת  תכרת  הנפש<BR>ההוא  עונה  בה׃
ויהיו  בני־ישראל  <BR>במדבר  וימצאו  איש<BR>מקשש  עצים  ביום<BR>השבת׃
ויקריבו  אתו  <BR>המצאים  אתו  מקשש<BR>עצים  אל־משה<BR>ואל־אהרן  ואל  כל־<BR>העדה׃
ויניחו  אתו  במשמר  <BR>כי  לא  פרש  מה־יעשה<BR>לו׃
ויאמר  יהוה  אל־משה  <BR>מות  יומת  האיש<BR>רגום  אתו  באבנים<BR>כל־העדה  מחוץ<BR>למחנה׃
ויציאו  אתו  <BR>כל־העדה  אל־מחוץ<BR>למחנה  וירגמו  אתו<BR>באבנים  וימת  כאשר<BR>צוה  יהוה  את־משה׃
ויאמר  יהוה  אל־משה  <BR>לאמר׃
דבר  אל־בני  ישראל  <BR>ואמרת  אלהם  ועשו<BR>להם  ציצת  על־כנפי<BR>בגדיהם  לדרתם<BR>ונתנו  על־ציצת<BR>הכנף  פתיל  תכלת׃
והיה  לכם  לציצת  <BR>וראיתם  אתו  וזכרתם<BR>את־כל־מצות  יהוה<BR>ועשיתם  אתם<BR>ולא־תתורו  אחרי<BR>לבבכם  ואחרי<BR>עיניכם  אשר־אתם<BR>זנים  אחריהם׃
למען  תזכרו  ועשיתם  <BR>את־כל־מצותי<BR>והייתם  קדשים<BR>לאלהיכם׃
אני  יהוה  אלהיכם  <BR>אשר  הוצאתי  אתכם<BR>מארץ  מצרים  להיות<BR>לכם  לאלהים  אני<BR>יהוה  אלהיכם׃
