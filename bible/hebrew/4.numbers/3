ואלה  תולדת  אהרן  <BR>ומשה  ביום  דבר<BR>יהוה  את־משה  בהר<BR>סיני׃
ואלה  שמות  <BR>בני־אהרן  הבכר  נדב<BR>ואביהוא  אלעזר<BR>ואיתמר׃
אלה  שמות  בני  אהרן  <BR>הכהנים  המשחים<BR>אשר־מלא  ידם  לכהן׃
וימת  נדב  ואביהוא  <BR>לפני  יהוה  בהקרבם<BR>אש  זרה  לפני  יהוה<BR>במדבר  סיני  ובנים<BR>לא־היו  להם  ויכהן<BR>אלעזר  ואיתמר<BR>על־פני  אהרן<BR>אביהם׃
וידבר  יהוה  אל־משה  <BR>לאמר׃
הקרב  את־מטה  לוי  <BR>והעמדת  אתו  לפני<BR>אהרן  הכהן  ושרתו<BR>אתו׃
ושמרו  את־משמרתו  <BR>ואת־משמרת  כל־העדה<BR>לפני  אהל  מועד<BR>לעבד  את־עבדת<BR>המשכן׃
ושמרו  את־כל־כלי  <BR>אהל  מועד<BR>ואת־משמרת  בני<BR>ישראל  לעבד<BR>את־עבדת  המשכן׃
ונתתה  את־הלוים  <BR>לאהרן  ולבניו<BR>נתונם  נתונם  המה<BR>לו  מאת  בני  ישראל׃
ואת־אהרן  ואת־בניו  <BR>תפקד  ושמרו<BR>את־כהנתם  והזר<BR>הקרב  יומת׃
וידבר  יהוה  אל־משה  <BR>לאמר׃
ואני  הנה  לקחתי  <BR>את־הלוים  מתוך  בני<BR>ישראל  תחת  כל־בכור<BR>פטר  רחם  מבני<BR>ישראל  והיו  לי<BR>הלוים׃
כי  לי  כל־בכור  <BR>ביום  הכתי  כל־בכור<BR>בארץ  מצרים  הקדשתי<BR>לי  כל־בכור  בישראל<BR>מאדם  עד־בהמה  לי<BR>יהיו  אני  יהוה׃
וידבר  יהוה  אל־משה  <BR>במדבר  סיני  לאמר׃
פקד  את־בני  לוי  <BR>לבית  אבתם  למשפחתם<BR>כל־זכר  מבן־חדש<BR>ומעלה  תפקדם׃
ויפקד  אתם  משה  <BR>על־פי  יהוה  כאשר<BR>צוה׃
ויהיו־אלה  בני־לוי  <BR>בשמתם  גרשון  וקהת<BR>ומררי׃
ואלה  שמות  <BR>בני־גרשון  למשפחתם<BR>לבני  ושמעי׃
ובני  קהת  למשפחתם  <BR>עמרם  ויצהר  חברון<BR>ועזיאל׃
ובני  מררי  למשפחתם  <BR>מחלי  ומושי  אלה  הם<BR>משפחת  הלוי  לבית<BR>אבתם׃
לגרשון  משפחת  <BR>הלבני  ומשפחת<BR>השמעי  אלה  הם<BR>משפחת  הגרשני׃
פקדיהם  במספר  <BR>כל־זכר  מבן־חדש<BR>ומעלה  פקדיהם  שבעת<BR>אלפים  וחמש  מאות׃
משפחת  הגרשני  אחרי  <BR>המשכן  יחנו  ימה׃
ונשיא  בית־אב  <BR>לגרשני  אליסף<BR>בן־לאל׃
ומשמרת  בני־גרשון  <BR>באהל  מועד  המשכן<BR>והאהל  מכסהו  ומסך<BR>פתח  אהל  מועד׃
וקלעי  החצר  <BR>ואת־מסך  פתח  החצר<BR>אשר  על־המשכן<BR>ועל־המזבח  סביב<BR>ואת  מיתריו  לכל<BR>עבדתו׃
ולקהת  משפחת  <BR>העמרמי  ומשפחת<BR>היצהרי  ומשפחת<BR>החברני  ומשפחת<BR>העזיאלי  אלה  הם<BR>משפחת  הקהתי׃
במספר  כל־זכר  <BR>מבן־חדש  ומעלה<BR>שמנת  אלפים  ושש<BR>מאות  שמרי  משמרת<BR>הקדש׃
משפחת  בני־קהת  <BR>יחנו  על  ירך  המשכן<BR>תימנה׃
ונשיא  בית־אב  <BR>למשפחת  הקהתי<BR>אליצפן  בן־עזיאל׃
ומשמרתם  הארן  <BR>והשלחן  והמנרה<BR>והמזבחת  וכלי  הקדש<BR>אשר  ישרתו  בהם<BR>והמסך  וכל  עבדתו׃
ונשיא  נשיאי  הלוי  <BR>אלעזר  בן־אהרן<BR>הכהן  פקדת  שמרי<BR>משמרת  הקדש׃
למררי  משפחת  המחלי  <BR>ומשפחת  המושי  אלה<BR>הם  משפחת  מררי׃
ופקדיהם  במספר  <BR>כל־זכר  מבן־חדש<BR>ומעלה  ששת  אלפים<BR>ומאתים׃
ונשיא  בית־אב  <BR>למשפחת  מררי<BR>צוריאל  בן־אביחיל<BR>על  ירך  המשכן  יחנו<BR>צפנה׃
ופקדת  משמרת  בני  <BR>מררי  קרשי  המשכן<BR>ובריחיו  ועמדיו<BR>ואדניו  וכל־  כליו<BR>וכל  עבדתו׃
ועמדי  החצר  סביב  <BR>ואדניהם  ויתדתם<BR>ומיתריהם׃
והחנים  לפני  המשכן  <BR>קדמה  לפני<BR>אהל־מועד  מזרחה<BR>משה  ואהרן  ובניו<BR>שמרים  משמרת  המקדש<BR>למשמרת  בני  ישראל<BR>והזר  הקרב  יומת׃
כל־פקודי  הלוים  <BR>אשר  פקד  משה  ואהרן<BR>על־פי  יהוה<BR>למשפחתם  כל־זכר<BR>מבן־חדש  ומעלה<BR>שנים  ועשרים  אלף׃
ויאמר  יהוה  אל־משה  <BR>פקד  כל־בכר  זכר<BR>לבני  ישראל<BR>מבן־חדש  ומעלה  ושא<BR>את  מספר  שמתם׃
ולקחת  את־הלוים  לי  <BR>אני  יהוה  תחת<BR>כל־בכר  בבני  ישראל<BR>ואת  בהמת  הלוים<BR>תחת  כל־בכור  בבהמת<BR>בני  ישראל׃
ויפקד  משה  כאשר  <BR>צוה  יהוה  אתו<BR>את־כל־בכור  בבני<BR>ישראל׃
ויהי  כל־בכור  זכר  <BR>במספר  שמת  מבן־חדש<BR>ומעלה  לפקדיהם<BR>שנים  ועשרים  אלף<BR>שלשה  ושבעים<BR>ומאתים׃
וידבר  יהוה  אל־משה  <BR>לאמר׃
קח  את־הלוים  תחת  <BR>כל־בכור  בבני<BR>ישראל  ואת־בהמת<BR>הלוים  תחת  בהמתם<BR>והיו־לי  הלוים  אני<BR>יהוה׃
ואת  פדויי  השלשה  <BR>והשבעים  והמאתים<BR>העדפים  על־הלוים<BR>מבכור  בני  ישראל׃
ולקחת  חמשת  חמשת  <BR>שקלים  לגלגלת  בשקל<BR>הקדש  תקח  עשרים<BR>גרה  השקל׃
ונתתה  הכסף  לאהרן  <BR>ולבניו  פדויי<BR>העדפים  בהם׃
ויקח  משה  את  כסף  <BR>הפדיום  מאת  העדפים<BR>על  פדויי  הלוים׃
מאת  בכור  בני  <BR>ישראל  לקח  את־הכסף<BR>חמשה  וששים  ושלש<BR>מאות  ואלף  בשקל<BR>הקדש׃
ויתן  משה  את־כסף  <BR>הפדים  לאהרן<BR>ולבניו  על־פי  יהוה<BR>כאשר  צוה  יהוה<BR>את־משה׃
