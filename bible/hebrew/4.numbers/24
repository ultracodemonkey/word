וירא  בלעם  כי  טוב  <BR>בעיני  יהוה  לברך<BR>את־ישראל  ולא־הלך<BR>כפעם־בפעם  לקראת<BR>נחשים  וישת<BR>אל־המדבר  פניו׃
וישא  בלעם  <BR>את־עיניו  וירא<BR>את־ישראל  שכן<BR>לשבטיו  ותהי  עליו<BR>רוח  אלהים׃
וישא  משלו  ויאמר  <BR>נאם  בלעם  בנו  בער<BR>ונאם  הגבר  שתם<BR>העין׃
נאם  שמע  אמרי־אל  <BR>אשר  מחזה  שדי  יחזה<BR>נפל  וגלוי  עינים׃
מה־טבו  אהליך  יעקב  <BR>משכנתיך  ישראל׃
כנחלים  נטיו  כגנת  <BR>עלי  נהר  כאהלים<BR>נטע  יהוה  כארזים<BR>עלי־מים׃
יזל־מים  מדליו  <BR>וזרעו  במים  רבים<BR>וירם  מאגג  מלכו<BR>ותנשא  מלכתו׃
אל  מוציאו  ממצרים  <BR>כתועפת  ראם  לו<BR>יאכל  גוים  צריו<BR>ועצמתיהם  יגרם<BR>וחציו  ימחץ׃
כרע  שכב  כארי  <BR>וכלביא  מי  יקימנו<BR>מברכיך  ברוך<BR>וארריך  ארור׃
ויחר־אף  בלק  <BR>אל־בלעם  ויספק<BR>את־כפיו  ויאמר  בלק<BR>אל־בלעם  לקב  איבי<BR>קראתיך  והנה  ברכת<BR>ברך  זה  שלש  פעמים׃
ועתה  ברח־לך  <BR>אל־מקומך  אמרתי<BR>כבד  אכבדך  והנה<BR>מנעך  יהוה  מכבוד׃
ויאמר  בלעם  אל־בלק  <BR>הלא  גם  אל־מלאכיך<BR>אשר־שלחת  אלי<BR>דברתי  לאמר׃
אם־יתן־לי  בלק  מלא  <BR>ביתו  כסף  וזהב  לא<BR>אוכל  לעבר  את־פי<BR>יהוה  לעשות  טובה<BR>או  רעה  מלבי<BR>אשר־ידבר  יהוה  אתו<BR>אדבר׃
ועתה  הנני  הולך  <BR>לעמי  לכה  איעצך<BR>אשר  יעשה  העם  הזה<BR>לעמך  באחרית<BR>הימים׃
וישא  משלו  ויאמר  <BR>נאם  בלעם  בנו  בער<BR>ונאם  הגבר  שתם<BR>העין׃
נאם  שמע  אמרי־אל  <BR>וידע  דעת  עליון<BR>מחזה  שדי  יחזה  נפל<BR>וגלוי  עינים׃
אראנו  ולא  עתה  <BR>אשורנו  ולא  קרוב<BR>דרך  כוכב  מיעקב<BR>וקם  שבט  מישראל<BR>ומחץ  פאתי  מואב<BR>וקרקר  כל־בני־שת׃
והיה  אדום  ירשה  <BR>והיה  ירשה  שעיר<BR>איביו  וישראל  עשה<BR>חיל׃
וירד  מיעקב  והאביד  <BR>שריד  מעיר׃
וירא  את־עמלק  וישא  <BR>משלו  ויאמר  ראשית<BR>גוים  עמלק  ואחריתו<BR>עדי  אבד׃
וירא  את־הקיני  <BR>וישא  משלו  ויאמר<BR>איתן  מושבך  ושים<BR>בסלע  קנך׃
כי  אם־יהיה  לבער  <BR>קין  עד־מה  אשור<BR>תשבך׃
וישא  משלו  ויאמר  <BR>אוי  מי  יחיה  משמו<BR>אל׃
וצים  מיד  כתים  <BR>וענו  אשור<BR>וענו־עבר  וגם־הוא<BR>עדי  אבד׃
ויקם  בלעם  וילך  <BR>וישב  למקמו<BR>וגם־בלק  הלך<BR>לדרכו׃
