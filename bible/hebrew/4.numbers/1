וידבר  יהוה  אל־משה  <BR>במדבר  סיני  באהל<BR>מועד  באחד  לחדש<BR>השני  בשנה  השנית<BR>לצאתם  מארץ  מצרים<BR>לאמר׃
שאו  את־ראש  כל־עדת  <BR>בני־ישראל  למשפחתם<BR>לבית  אבתם  במספר<BR>שמות  כל־  זכר<BR>לגלגלתם׃
מבן  עשרים  שנה  <BR>ומעלה  כל־יצא  צבא<BR>בישראל  תפקדו  אתם<BR>לצבאתם  אתה  ואהרן׃
ואתכם  יהיו  איש  <BR>איש  למטה  איש  ראש<BR>לבית־אבתיו  הוא׃
ואלה  שמות  האנשים  <BR>אשר  יעמדו  אתכם<BR>לראובן  אליצור<BR>בן־שדיאור׃
לשמעון  שלמיאל  <BR>בן־צורישדי׃
ליהודה  נחשון  <BR>בן־עמינדב׃
ליששכר  נתנאל  <BR>בן־צוער׃
לזבולן  אליאב  <BR>בן־חלן׃
לבני  יוסף  לאפרים  <BR>אלישמע  בן־עמיהוד<BR>למנשה  גמליאל<BR>בן־פדהצור׃
לבנימן  אבידן  <BR>בן־גדעני׃
לדן  אחיעזר  <BR>בן־עמישדי׃
לאשר  פגעיאל  <BR>בן־עכרן׃
לגד  אליסף  <BR>בן־דעואל׃
לנפתלי  אחירע  <BR>בן־עינן׃
אלה  קריאי  העדה  <BR>נשיאי  מטות  אבותם<BR>ראשי  אלפי  ישראל<BR>הם׃
ויקח  משה  ואהרן  את  <BR>האנשים  האלה  אשר<BR>נקבו  בשמות׃
ואת  כל־העדה  <BR>הקהילו  באחד  לחדש<BR>השני  ויתילדו<BR>על־משפחתם  לבית<BR>אבתם  במספר  שמות<BR>מבן  עשרים  שנה<BR>ומעלה  לגלגלתם׃
כאשר  צוה  יהוה  <BR>את־משה  ויפקדם<BR>במדבר  סיני׃
ויהיו  בני־ראובן  <BR>בכר  ישראל  תולדתם<BR>למשפחתם  לבית  אבתם<BR>במספר  שמות<BR>לגלגלתם  כל־זכר<BR>מבן  עשרים  שנה<BR>ומעלה  כל  יצא  צבא׃
פקדיהם  למטה  ראובן  <BR>ששה  וארבעים  אלף<BR>וחמש  מאות׃
לבני  שמעון  תולדתם  <BR>למשפחתם  לבית  אבתם<BR>פקדיו  במספר  שמות<BR>לגלגלתם  כל־זכר<BR>מבן  עשרים  שנה<BR>ומעלה  כל  יצא  צבא׃
פקדיהם  למטה  שמעון  <BR>תשעה  וחמשים  אלף<BR>ושלש  מאות׃
לבני  גד  תולדתם  <BR>למשפחתם  לבית  אבתם<BR>במספר  שמות  מבן<BR>עשרים  שנה  ומעלה<BR>כל  יצא  צבא׃
פקדיהם  למטה  גד  <BR>חמשה  וארבעים  אלף<BR>ושש  מאות  וחמשים׃
לבני  יהודה  תולדתם  <BR>למשפחתם  לבית  אבתם<BR>במספר  שמת  מבן<BR>עשרים  שנה  ומעלה<BR>כל  יצא  צבא׃
פקדיהם  למטה  יהודה  <BR>ארבעה  ושבעים  אלף<BR>ושש  מאות׃
לבני  יששכר  תולדתם  <BR>למשפחתם  לבית  אבתם<BR>במספר  שמת  מבן<BR>עשרים  שנה  ומעלה<BR>כל  יצא  צבא׃
פקדיהם  למטה  יששכר  <BR>ארבעה  וחמשים  אלף<BR>וארבע  מאות׃
לבני  זבולן  תולדתם  <BR>למשפחתם  לבית  אבתם<BR>במספר  שמת  מבן<BR>עשרים  שנה  ומעלה<BR>כל  יצא  צבא׃
פקדיהם  למטה  זבולן  <BR>שבעה  וחמשים  אלף<BR>וארבע  מאות׃
לבני  יוסף  לבני  <BR>אפרים  תולדתם<BR>למשפחתם  לבית  אבתם<BR>במספר  שמת  מבן<BR>עשרים  שנה  ומעלה<BR>כל  יצא  צבא׃
פקדיהם  למטה  אפרים  <BR>ארבעים  אלף  וחמש<BR>מאות׃
לבני  מנשה  תולדתם  <BR>למשפחתם  לבית  אבתם<BR>במספר  שמות  מבן<BR>עשרים  שנה  ומעלה<BR>כל  יצא  צבא׃
פקדיהם  למטה  מנשה  <BR>שנים  ושלשים  אלף<BR>ומאתים׃
לבני  בנימן  תולדתם  <BR>למשפחתם  לבית  אבתם<BR>במספר  שמת  מבן<BR>עשרים  שנה  ומעלה<BR>כל  יצא  צבא׃
פקדיהם  למטה  בנימן  <BR>חמשה  ושלשים  אלף<BR>וארבע  מאות׃
לבני  דן  תולדתם  <BR>למשפחתם  לבית  אבתם<BR>במספר  שמת  מבן<BR>עשרים  שנה  ומעלה<BR>כל  יצא  צבא׃
פקדיהם  למטה  דן  <BR>שנים  וששים  אלף<BR>ושבע  מאות׃
לבני  אשר  תולדתם  <BR>למשפחתם  לבית  אבתם<BR>במספר  שמת  מבן<BR>עשרים  שנה  ומעלה<BR>כל  יצא  צבא׃
פקדיהם  למטה  אשר  <BR>אחד  וארבעים  אלף<BR>וחמש  מאות׃
בני  נפתלי  תולדתם  <BR>למשפחתם  לבית  אבתם<BR>במספר  שמת  מבן<BR>עשרים  שנה  ומעלה<BR>כל  יצא  צבא׃
פקדיהם  למטה  נפתלי  <BR>שלשה  וחמשים  אלף<BR>וארבע  מאות׃
אלה  הפקדים  אשר  <BR>פקד  משה  ואהרן<BR>ונשיאי  ישראל  שנים<BR>עשר  איש  איש־  אחד<BR>לבית־אבתיו  היו׃
ויהיו  כל־פקודי  <BR>בני־ישראל  לבית<BR>אבתם  מבן  עשרים<BR>שנה  ומעלה  כל־  יצא<BR>צבא  בישראל׃
ויהיו  כל־הפקדים  <BR>שש־מאות  אלף  ושלשת<BR>אלפים  וחמש  מאות<BR>וחמשים׃
והלוים  למטה  אבתם  <BR>לא  התפקדו  בתוכם׃
וידבר  יהוה  אל־משה  <BR>לאמר׃
אך  את־מטה  לוי  לא  <BR>תפקד  ואת־ראשם  לא<BR>תשא  בתוך  בני<BR>ישראל׃
ואתה  הפקד  <BR>את־הלוים  על־משכן<BR>העדת  ועל  כל־כליו<BR>ועל  כל־אשר־לו  המה<BR>ישאו  את־המשכן<BR>ואת־כל־כליו  והם<BR>ישרתהו  וסביב<BR>למשכן  יחנו׃
ובנסע  המשכן  <BR>יורידו  אתו  הלוים<BR>ובחנת  המשכן  יקימו<BR>אתו  הלוים  והזר<BR>הקרב  יומת׃
וחנו  בני  ישראל  <BR>איש  על־מחנהו  ואיש<BR>על־דגלו  לצבאתם׃
והלוים  יחנו  סביב  <BR>למשכן  העדת<BR>ולא־יהיה  קצף<BR>על־עדת  בני  ישראל<BR>ושמרו  הלוים<BR>את־משמרת  משכן<BR>העדות׃
ויעשו  בני  ישראל  <BR>ככל  אשר  צוה  יהוה<BR>את־משה  כן  עשו׃
