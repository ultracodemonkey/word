ותדבר  מרים  ואהרן  <BR>במשה  על־אדות  האשה<BR>הכשית  אשר  לקח<BR>כי־אשה  כשית  לקח׃
ויאמרו  הרק  <BR>אך־במשה  דבר  יהוה<BR>הלא  גם־בנו  דבר<BR>וישמע  יהוה׃
והאיש  משה  ענו  מאד  <BR>מכל  האדם  אשר<BR>על־פני  האדמה׃
ויאמר  יהוה  פתאם  <BR>אל־משה  ואל־אהרן<BR>ואל־מרים  צאו<BR>שלשתכם  אל־אהל<BR>מועד  ויצאו  שלשתם׃
וירד  יהוה  בעמוד  <BR>ענן  ויעמד  פתח<BR>האהל  ויקרא  אהרן<BR>ומרים  ויצאו<BR>שניהם׃
ויאמר  שמעו־נא  <BR>דברי  אם־יהיה<BR>נביאכם  יהוה  במראה<BR>אליו  אתודע  בחלום<BR>אדבר־בו׃
לא־כן  עבדי  משה  <BR>בכל־ביתי  נאמן<BR>הוא׃
פה  אל־פה  אדבר־בו  <BR>ומראה  ולא  בחידת<BR>ותמנת  יהוה  יביט<BR>ומדוע  לא  יראתם<BR>לדבר  בעבדי  במשה׃
ויחר  אף  יהוה  בם  <BR>וילך׃
והענן  סר  מעל  האהל  <BR>והנה  מרים  מצרעת<BR>כשלג  ויפן  אהרן<BR>אל־מרים  והנה<BR>מצרעת׃
ויאמר  אהרן  אל־משה  <BR>בי  אדני  אל־נא  תשת<BR>עלינו  חטאת  אשר<BR>נואלנו  ואשר<BR>חטאנו׃
אל־נא  תהי  כמת  אשר  <BR>בצאתו  מרחם  אמו<BR>ויאכל  חצי  בשרו׃
ויצעק  משה  אל־יהוה  <BR>לאמר  אל  נא  רפא  נא<BR>לה׃
ויאמר  יהוה  אל־משה  <BR>ואביה  ירק  ירק<BR>בפניה  הלא  תכלם<BR>שבעת  ימים  תסגר<BR>שבעת  ימים  מחוץ<BR>למחנה  ואחר  תאסף׃
ותסגר  מרים  מחוץ  <BR>למחנה  שבעת  ימים<BR>והעם  לא  נסע<BR>עד־האסף  מרים׃
ואחר  נסעו  העם  <BR>מחצרות  ויחנו<BR>במדבר  פארן׃
