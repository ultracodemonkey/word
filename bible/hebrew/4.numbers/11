ויהי  העם  כמתאננים  <BR>רע  באזני  יהוה<BR>וישמע  יהוה  ויחר<BR>אפו  ותבער־בם  אש<BR>יהוה  ותאכל  בקצה<BR>המחנה׃
ויצעק  העם  אל־משה  <BR>ויתפלל  משה<BR>אל־יהוה  ותשקע<BR>האש׃
ויקרא  שם־המקום  <BR>ההוא  תבערה<BR>כי־בערה  בם  אש<BR>יהוה׃
והאספסף  אשר  בקרבו  <BR>התאוו  תאוה  וישבו<BR>ויבכו  גם  בני<BR>ישראל  ויאמרו  מי<BR>יאכלנו  בשר׃
זכרנו  את־הדגה  <BR>אשר־נאכל  במצרים<BR>חנם  את  הקשאים  ואת<BR>האבטחים  ואת־<BR>החציר  ואת־הבצלים<BR>ואת־השומים׃
ועתה  נפשנו  יבשה  <BR>אין  כל  בלתי<BR>אל־המן  עינינו׃
והמן  כזרע־גד  הוא  <BR>ועינו  כעין  הבדלח׃
שטו  העם  ולקטו  <BR>וטחנו  ברחים  או<BR>דכו  במדכה  ובשלו<BR>בפרור  ועשו  אתו<BR>עגות  והיה  טעמו<BR>כטעם  לשד  השמן׃
וברדת  הטל  <BR>על־המחנה  לילה  ירד<BR>המן  עליו׃
וישמע  משה  את־העם  <BR>בכה  למשפחתיו  איש<BR>לפתח  אהלו  ויחר־אף<BR>יהוה  מאד  ובעיני<BR>משה  רע׃
ויאמר  משה  אל־יהוה  <BR>למה  הרעת  לעבדך<BR>ולמה  לא־מצתי  חן<BR>בעיניך  לשום<BR>את־משא  כל־העם  הזה<BR>עלי׃
האנכי  הריתי  את  <BR>כל־העם  הזה<BR>אם־אנכי  ילדתיהו<BR>כי־תאמר  אלי  שאהו<BR>בחיקך  כאשר  ישא<BR>האמן  את־הינק  על<BR>האדמה  אשר  נשבעת<BR>לאבתיו׃
מאין  לי  בשר  לתת  <BR>לכל־העם  הזה<BR>כי־יבכו  עלי  לאמר<BR>תנה־לנו  בשר<BR>ונאכלה׃
לא־אוכל  אנכי  לבדי  <BR>לשאת  את־כל־העם<BR>הזה  כי  כבד  ממני׃
ואם־ככה  את־עשה  לי  <BR>הרגני  נא  הרג<BR>אם־מצאתי  חן<BR>בעיניך  ואל־אראה<BR>ברעתי׃
ויאמר  יהוה  אל־משה  <BR>אספה־לי  שבעים  איש<BR>מזקני  ישראל  אשר<BR>ידעת  כי־  הם  זקני<BR>העם  ושטריו  ולקחת<BR>אתם  אל־אהל  מועד<BR>והתיצבו  שם  עמך׃
וירדתי  ודברתי  עמך  <BR>שם  ואצלתי  מן־הרוח<BR>אשר  עליך  ושמתי<BR>עליהם  ונשאו  אתך<BR>במשא  העם  ולא־תשא<BR>אתה  לבדך׃
ואל־העם  תאמר  <BR>התקדשו  למחר<BR>ואכלתם  בשר  כי<BR>בכיתם  באזני  יהוה<BR>לאמר  מי  יאכלנו<BR>בשר  כי־טוב  לנו<BR>במצרים  ונתן  יהוה<BR>לכם  בשר  ואכלתם׃
לא  יום  אחד  תאכלון  <BR>ולא  יומים  ולא<BR>חמשה  ימים  ולא<BR>עשרה  ימים  ולא<BR>עשרים  יום׃
עד  חדש  ימים  עד  <BR>אשר־יצא  מאפכם<BR>והיה  לכם  לזרא  יען<BR>כי־מאסתם  את־  יהוה<BR>אשר  בקרבכם  ותבכו<BR>לפניו  לאמר  למה  זה<BR>יצאנו  ממצרים׃
ויאמר  משה  שש־מאות  <BR>אלף  רגלי  העם  אשר<BR>אנכי  בקרבו  ואתה<BR>אמרת  בשר  אתן  להם<BR>ואכלו  חדש  ימים׃
הצאן  ובקר  ישחט  <BR>להם  ומצא  להם  אם<BR>את־כל־דגי  הים<BR>יאסף  להם  ומצא<BR>להם׃
ויאמר  יהוה  אל־משה  <BR>היד  יהוה  תקצר  עתה<BR>תראה  היקרך  דברי<BR>אם־לא׃
ויצא  משה  וידבר  <BR>אל־העם  את  דברי<BR>יהוה  ויאסף  שבעים<BR>איש  מזקני  העם<BR>ויעמד  אתם  סביבת<BR>האהל׃
וירד  יהוה  בענן  <BR>וידבר  אליו  ויאצל<BR>מן־הרוח  אשר  עליו<BR>ויתן  על־  שבעים<BR>איש  הזקנים  ויהי<BR>כנוח  עליהם  הרוח<BR>ויתנבאו  ולא  יספו׃
וישארו  שני־אנשים  <BR>במחנה  שם  האחד<BR>אלדד  ושם  השני<BR>מידד  ותנח  עלהם<BR>הרוח  והמה  בכתבים<BR>ולא  יצאו  האהלה<BR>ויתנבאו  במחנה׃
וירץ  הנער  ויגד  <BR>למשה  ויאמר  אלדד<BR>ומידד  מתנבאים<BR>במחנה׃
ויען  יהושע  בן־נון  <BR>משרת  משה  מבחריו<BR>ויאמר  אדני  משה<BR>כלאם׃
ויאמר  לו  משה  <BR>המקנא  אתה  לי  ומי<BR>יתן  כל־עם  יהוה<BR>נביאים  כי־יתן<BR>יהוה  את־רוחו<BR>עליהם׃
ויאסף  משה  <BR>אל־המחנה  הוא<BR>וזקני  ישראל׃
ורוח  נסע  מאת  יהוה  <BR>ויגז  שלוים  מן־הים<BR>ויטש  על־המחנה<BR>כדרך  יום  כה  וכדרך<BR>יום  כה  סביבות<BR>המחנה  וכאמתים<BR>על־פני  הארץ׃
ויקם  העם  כל־היום  <BR>ההוא  וכל־הלילה<BR>וכל  יום  המחרת<BR>ויאספו  את־השלו<BR>הממעיט  אסף  עשרה<BR>חמרים  וישטחו  להם<BR>שטוח  סביבות<BR>המחנה׃
הבשר  עודנו  בין  <BR>שניהם  טרם  יכרת<BR>ואף  יהוה  חרה  בעם<BR>ויך  יהוה  בעם  מכה<BR>רבה  מאד׃
ויקרא  את־שם־המקום  <BR>ההוא  קברות  התאוה<BR>כי־שם  קברו  את־העם<BR>המתאוים׃
מקברות  התאוה  נסעו  <BR>העם  חצרות  ויהיו<BR>בחצרות׃
