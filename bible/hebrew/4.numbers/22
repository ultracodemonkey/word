ויסעו  בני  ישראל  <BR>ויחנו  בערבות  מואב<BR>מעבר  לירדן  ירחו׃
וירא  בלק  בן־צפור  <BR>את  כל־אשר־עשה<BR>ישראל  לאמרי׃
ויגר  מואב  מפני  <BR>העם  מאד  כי  רב־הוא<BR>ויקץ  מואב  מפני<BR>בני  ישראל׃
ויאמר  מואב  <BR>אל־זקני  מדין  עתה<BR>ילחכו  הקהל<BR>את־כל־סביבתינו<BR>כלחך  השור  את  ירק<BR>השדה  ובלק  בן־צפור<BR>מלך  למואב  בעת<BR>ההוא׃
וישלח  מלאכים  <BR>אל־בלעם  בן־בעור<BR>פתורה  אשר  על־הנהר<BR>ארץ  בני־עמו<BR>לקרא־לו  לאמר  הנה<BR>עם  יצא  ממצרים  הנה<BR>כסה  את־עין  הארץ<BR>והוא  ישב  ממלי׃
ועתה  לכה־נא  <BR>ארה־לי  את־העם  הזה<BR>כי־עצום  הוא  ממני<BR>אולי  אוכל  נכה־  בו<BR>ואגרשנו  מן־הארץ<BR>כי  ידעתי  את<BR>אשר־תברך  מברך<BR>ואשר  תאר  יואר׃
וילכו  זקני  מואב  <BR>וזקני  מדין  וקסמים<BR>בידם  ויבאו<BR>אל־בלעם  וידברו<BR>אליו  דברי  בלק׃
ויאמר  אליהם  לינו  <BR>פה  הלילה  והשבתי<BR>אתכם  דבר  כאשר<BR>ידבר  יהוה  אלי<BR>וישבו  שרי־מואב<BR>עם־בלעם׃
ויבא  אלהים  <BR>אל־בלעם  ויאמר  מי<BR>האנשים  האלה  עמך׃
ויאמר  בלעם  <BR>אל־האלהים  בלק<BR>בן־צפר  מלך  מואב<BR>שלח  אלי׃
הנה  העם  היצא  <BR>ממצרים  ויכס<BR>את־עין  הארץ  עתה<BR>לכה  קבה־לי  אתו<BR>אולי  אוכל  להלחם<BR>בו  וגרשתיו׃
ויאמר  אלהים  <BR>אל־בלעם  לא  תלך<BR>עמהם  לא  תאר<BR>את־העם  כי  ברוך<BR>הוא׃
ויקם  בלעם  בבקר  <BR>ויאמר  אל־שרי  בלק<BR>לכו  אל־ארצכם  כי<BR>מאן  יהוה  לתתי<BR>להלך  עמכם׃
ויקומו  שרי  מואב  <BR>ויבאו  אל־בלק<BR>ויאמרו  מאן  בלעם<BR>הלך  עמנו׃
ויסף  עוד  בלק  שלח  <BR>שרים  רבים  ונכבדים<BR>מאלה׃
ויבאו  אל־בלעם  <BR>ויאמרו  לו  כה  אמר<BR>בלק  בן־צפור  אל־נא<BR>תמנע  מהלך  אלי׃
כי־כבד  אכבדך  מאד  <BR>וכל  אשר־תאמר  אלי<BR>אעשה  ולכה־נא<BR>קבה־לי  את  העם<BR>הזה׃
ויען  בלעם  ויאמר  <BR>אל־עבדי  בלק<BR>אם־יתן־לי  בלק  מלא<BR>ביתו  כסף  וזהב  לא<BR>אוכל  לעבר  את־פי<BR>יהוה  אלהי  לעשות<BR>קטנה  או  גדולה׃
ועתה  שבו  נא  בזה  <BR>גם־אתם  הלילה<BR>ואדעה  מה־יסף  יהוה<BR>דבר  עמי׃
ויבא  אלהים  <BR>אל־בלעם  לילה<BR>ויאמר  לו  אם־לקרא<BR>לך  באו  האנשים  קום<BR>לך  אתם  ואך<BR>את־הדבר  אשר־אדבר<BR>אליך  אתו  תעשה׃
ויקם  בלעם  בבקר  <BR>ויחבש  את־אתנו<BR>וילך  עם־שרי  מואב׃
ויחר־אף  אלהים  <BR>כי־הולך  הוא<BR>ויתיצב  מלאך  יהוה<BR>בדרך  לשטן  לו  והוא<BR>רכב  על־אתנו  ושני<BR>נעריו  עמו׃
ותרא  האתון  <BR>את־מלאך  יהוה  נצב<BR>בדרך  וחרבו  שלופה<BR>בידו  ותט  האתון<BR>מן־הדרך  ותלך  בשדה<BR>ויך  בלעם  את־האתון<BR>להטתה  הדרך׃
ויעמד  מלאך  יהוה  <BR>במשעול  הכרמים  גדר<BR>מזה  וגדר  מזה׃
ותרא  האתון  <BR>את־מלאך  יהוה<BR>ותלחץ  אל־הקיר<BR>ותלחץ  את־רגל  בלעם<BR>אל־  הקיר  ויסף<BR>להכתה׃
ויוסף  מלאך־יהוה  <BR>עבור  ויעמד  במקום<BR>צר  אשר  אין־דרך<BR>לנטות  ימין<BR>ושמאול׃
ותרא  האתון  <BR>את־מלאך  יהוה<BR>ותרבץ  תחת  בלעם<BR>ויחר־אף  בלעם  ויך<BR>את־  האתון  במקל׃
ויפתח  יהוה  את־פי  <BR>האתון  ותאמר  לבלעם<BR>מה־עשיתי  לך  כי<BR>הכיתני  זה  שלש<BR>רגלים׃
ויאמר  בלעם  לאתון  <BR>כי  התעללת  בי  לו<BR>יש־חרב  בידי  כי<BR>עתה  הרגתיך׃
ותאמר  האתון  <BR>אל־בלעם  הלוא  אנכי<BR>אתנך  אשר־רכבת  עלי<BR>מעודך  עד־  היום<BR>הזה  ההסכן  הסכנתי<BR>לעשות  לך  כה  ויאמר<BR>לא׃
ויגל  יהוה  את־עיני  <BR>בלעם  וירא  את־מלאך<BR>יהוה  נצב  בדרך<BR>וחרבו  שלפה  בידו<BR>ויקד  וישתחו<BR>לאפיו׃
ויאמר  אליו  מלאך  <BR>יהוה  על־מה  הכית<BR>את־אתנך  זה  שלוש<BR>רגלים  הנה  אנכי<BR>יצאתי  לשטן  כי־ירט<BR>הדרך  לנגדי׃
ותראני  האתון  ותט  <BR>לפני  זה  שלש  רגלים<BR>אולי  נטתה  מפני  כי<BR>עתה  גם־  אתכה<BR>הרגתי  ואותה<BR>החייתי׃
ויאמר  בלעם  <BR>אל־מלאך  יהוה<BR>חטאתי  כי  לא  ידעתי<BR>כי  אתה  נצב  לקראתי<BR>בדרך  ועתה  אם־רע<BR>בעיניך  אשובה  לי׃
ויאמר  מלאך  יהוה  <BR>אל־בלעם  לך<BR>עם־האנשים  ואפס<BR>את־הדבר  אשר־אדבר<BR>אליך  אתו  תדבר<BR>וילך  בלעם  עם־שרי<BR>בלק׃
וישמע  בלק  כי  בא  <BR>בלעם  ויצא  לקראתו<BR>אל־עיר  מואב  אשר<BR>על־גבול  ארנן  אשר<BR>בקצה  הגבול׃
ויאמר  בלק  אל־בלעם  <BR>הלא  שלח  שלחתי<BR>אליך  לקרא־לך  למה<BR>לא־הלכת  אלי  האמנם<BR>לא  אוכל  כבדך׃
ויאמר  בלעם  אל־בלק  <BR>הנה־באתי  אליך  עתה<BR>היכל  אוכל  דבר<BR>מאומה  הדבר  אשר<BR>ישים  אלהים  בפי<BR>אתו  אדבר׃
וילך  בלעם  עם־בלק  <BR>ויבאו  קרית  חצות׃
ויזבח  בלק  בקר  <BR>וצאן  וישלח  לבלעם<BR>ולשרים  אשר  אתו׃
ויהי  בבקר  ויקח  <BR>בלק  את־בלעם<BR>ויעלהו  במות  בעל<BR>וירא  משם  קצה  העם׃
