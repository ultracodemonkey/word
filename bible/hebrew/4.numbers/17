וידבר  יהוה  אל־משה  <BR>לאמר׃
דבר  אל־בני  ישראל  <BR>וקח  מאתם  מטה  מטה<BR>לבית  אב  מאת<BR>כל־נשיאהם  לבית<BR>אבתם  שנים  עשר<BR>מטות  איש  את־שמו<BR>תכתב  על־מטהו׃
ואת  שם  אהרן  תכתב  <BR>על־מטה  לוי  כי  מטה<BR>אחד  לראש  בית<BR>אבותם׃
והנחתם  באהל  מועד  <BR>לפני  העדות  אשר<BR>אועד  לכם  שמה׃
והיה  האיש  אשר  <BR>אבחר־בו  מטהו  יפרח<BR>והשכתי  מעלי<BR>את־תלנות  בני<BR>ישראל  אשר  הם<BR>מלינם  עליכם׃
וידבר  משה  אל־בני  <BR>ישראל  ויתנו  אליו<BR>כל־נשיאיהם  מטה<BR>לנשיא  אחד  מטה<BR>לנשיא  אחד  לבית<BR>אבתם  שנים  עשר<BR>מטות  ומטה  אהרן<BR>בתוך  מטותם׃
וינח  משה  את־המטת  <BR>לפני  יהוה  באהל<BR>העדת׃
ויהי  ממחרת  ויבא  <BR>משה  אל־אהל  העדות<BR>והנה  פרח  מטה־אהרן<BR>לבית  לוי  ויצא  פרח<BR>ויצץ  ציץ  ויגמל<BR>שקדים׃
ויצא  משה  <BR>את־כל־המטת  מלפני<BR>יהוה  אל־כל־בני<BR>ישראל  ויראו  ויקחו<BR>איש  מטהו׃
ויאמר  יהוה  אל־משה  <BR>השב  את־מטה  אהרן<BR>לפני  העדות  למשמרת<BR>לאות  לבני־מרי<BR>ותכל  תלונתם  מעלי<BR>ולא  ימתו׃
ויעש  משה  כאשר  צוה  <BR>יהוה  אתו  כן  עשה׃
ויאמרו  בני  ישראל  <BR>אל־משה  לאמר  הן<BR>גוענו  אבדנו  כלנו<BR>אבדנו׃
כל  הקרב  הקרב  <BR>אל־משכן  יהוה  ימות<BR>האם  תמנו  לגוע׃
