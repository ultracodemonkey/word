וידבר  יהוה  אל־משה  <BR>ואל־אהרן  לאמר׃
איש  על־דגלו  באתת  <BR>לבית  אבתם  יחנו<BR>בני  ישראל  מנגד<BR>סביב  לאהל־מועד<BR>יחנו׃
והחנים  קדמה  מזרחה  <BR>דגל  מחנה  יהודה<BR>לצבאתם  ונשיא  לבני<BR>יהודה  נחשון<BR>בן־עמינדב׃
וצבאו  ופקדיהם  <BR>ארבעה  ושבעים  אלף<BR>ושש  מאות׃
והחנים  עליו  מטה  <BR>יששכר  ונשיא  לבני<BR>יששכר  נתנאל<BR>בן־צוער׃
וצבאו  ופקדיו  <BR>ארבעה  וחמשים  אלף<BR>וארבע  מאות׃
מטה  זבולן  ונשיא  <BR>לבני  זבולן  אליאב<BR>בן־חלן׃
וצבאו  ופקדיו  שבעה  <BR>וחמשים  אלף  וארבע<BR>מאות׃
כל־הפקדים  למחנה  <BR>יהודה  מאת  אלף<BR>ושמנים  אלף<BR>וששת־אלפים  וארבע־<BR>מאות  לצבאתם  ראשנה<BR>יסעו׃
דגל  מחנה  ראובן  <BR>תימנה  לצבאתם<BR>ונשיא  לבני  ראובן<BR>אליצור  בן־<BR>שדיאור׃
וצבאו  ופקדיו  ששה  <BR>וארבעים  אלף  וחמש<BR>מאות׃
והחונם  עליו  מטה  <BR>שמעון  ונשיא  לבני<BR>שמעון  שלמיאל<BR>בן־צורי־שדי׃
וצבאו  ופקדיהם  <BR>תשעה  וחמשים  אלף<BR>ושלש  מאות׃
ומטה  גד  ונשיא  <BR>לבני  גד  אליסף<BR>בן־רעואל׃
וצבאו  ופקדיהם  <BR>חמשה  וארבעים  אלף<BR>ושש  מאות  וחמשים׃
כל־הפקדים  למחנה  <BR>ראובן  מאת  אלף<BR>ואחד  וחמשים  אלף<BR>וארבע־מאות  וחמשים<BR>לצבאתם  ושנים<BR>יסעו׃
ונסע  אהל־מועד  <BR>מחנה  הלוים  בתוך<BR>המחנת  כאשר  יחנו<BR>כן  יסעו  איש  על־<BR>ידו  לדגליהם׃
דגל  מחנה  אפרים  <BR>לצבאתם  ימה  ונשיא<BR>לבני  אפרים  אלישמע<BR>בן־עמיהוד׃
וצבאו  ופקדיהם  <BR>ארבעים  אלף  וחמש<BR>מאות׃
ועליו  מטה  מנשה  <BR>ונשיא  לבני  מנשה<BR>גמליאל  בן־פדהצור׃
וצבאו  ופקדיהם  <BR>שנים  ושלשים  אלף<BR>ומאתים׃
ומטה  בנימן  ונשיא  <BR>לבני  בנימן  אבידן<BR>בן־גדעני׃
וצבאו  ופקדיהם  <BR>חמשה  ושלשים  אלף<BR>וארבע  מאות׃
כל־הפקדים  למחנה  <BR>אפרים  מאת  אלף<BR>ושמנת־אלפים  ומאה<BR>לצבאתם  ושלשים<BR>יסעו׃
דגל  מחנה  דן  צפנה  <BR>לצבאתם  ונשיא  לבני<BR>דן  אחיעזר<BR>בן־עמישדי׃
וצבאו  ופקדיהם  <BR>שנים  וששים  אלף<BR>ושבע  מאות׃
והחנים  עליו  מטה  <BR>אשר  ונשיא  לבני<BR>אשר  פגעיאל<BR>בן־עכרן׃
וצבאו  ופקדיהם  אחד  <BR>וארבעים  אלף  וחמש<BR>מאות׃
ומטה  נפתלי  ונשיא  <BR>לבני  נפתלי  אחירע<BR>בן־עינן׃
וצבאו  ופקדיהם  <BR>שלשה  וחמשים  אלף<BR>וארבע  מאות׃
כל־הפקדים  למחנה  <BR>דן  מאת  אלף  ושבעה<BR>וחמשים  אלף  ושש<BR>מאות  לאחרנה  יסעו<BR>לדגליהם׃
אלה  פקודי  <BR>בני־ישראל  לבית<BR>אבתם  כל־פקודי<BR>המחנת  לצבאתם<BR>שש־מאות  אלף  ושלשת<BR>אלפים  וחמש  מאות<BR>וחמשים׃
והלוים  לא  התפקדו  <BR>בתוך  בני  ישראל<BR>כאשר  צוה  יהוה<BR>את־משה׃
ויעשו  בני  ישראל  <BR>ככל  אשר־צוה  יהוה<BR>את־משה  כן־חנו<BR>לדגליהם  וכן  נסעו<BR>איש  למשפחתיו<BR>על־בית  אבתיו׃
