וידבר  יהוה  אל־משה  <BR>ואל־אהרן  לאמר׃
זאת  חקת  התורה  <BR>אשר־צוה  יהוה  לאמר<BR>דבר  אל־בני  ישראל<BR>ויקחו  אליך  פרה<BR>אדמה  תמימה  אשר<BR>אין־בה  מום  אשר<BR>לא־עלה  עליה  על׃
ונתתם  אתה  <BR>אל־אלעזר  הכהן<BR>והוציא  אתה<BR>אל־מחוץ  למחנה<BR>ושחט  אתה  לפניו׃
ולקח  אלעזר  הכהן  <BR>מדמה  באצבעו  והזה<BR>אל־נכח  פני<BR>אהל־מועד  מדמה  שבע<BR>פעמים׃
ושרף  את־הפרה  <BR>לעיניו  את־ערה<BR>ואת־בשרה  ואת־דמה<BR>על־פרשה  ישרף׃
ולקח  הכהן  עץ  ארז  <BR>ואזוב  ושני  תולעת<BR>והשליך  אל־תוך<BR>שרפת  הפרה׃
וכבס  בגדיו  הכהן  <BR>ורחץ  בשרו  במים<BR>ואחר  יבא  אל־המחנה<BR>וטמא  הכהן  עד־<BR>הערב׃
והשרף  אתה  יכבס  <BR>בגדיו  במים  ורחץ<BR>בשרו  במים  וטמא<BR>עד־הערב׃
ואסף  איש  טהור  את  <BR>אפר  הפרה  והניח<BR>מחוץ  למחנה  במקום<BR>טהור  והיתה  לעדת<BR>בני־ישראל  למשמרת<BR>למי  נדה  חטאת  הוא׃
וכבס  האסף  את־אפר  <BR>הפרה  את־בגדיו<BR>וטמא  עד־הערב<BR>והיתה  לבני  ישראל<BR>ולגר  הגר  בתוכם<BR>לחקת  עולם׃
הנגע  במת  לכל־נפש  <BR>אדם  וטמא  שבעת<BR>ימים׃
הוא  יתחטא־בו  ביום  <BR>השלישי  וביום<BR>השביעי  יטהר<BR>ואם־לא  יתחטא  ביום<BR>השלישי  וביום<BR>השביעי  לא  יטהר׃
כל־הנגע  במת  בנפש  <BR>האדם  אשר־ימות  ולא<BR>יתחטא  את־משכן<BR>יהוה  טמא  ונכרתה<BR>הנפש  ההוא  מישראל<BR>כי  מי  נדה  לא־זרק<BR>עליו  טמא  יהיה  עוד<BR>טמאתו  בו׃
זאת  התורה  אדם  <BR>כי־ימות  באהל<BR>כל־הבא  אל־האהל<BR>וכל־אשר  באהל  יטמא<BR>שבעת  ימים׃
וכל  כלי  פתוח  אשר  <BR>אין־צמיד  פתיל<BR>עליו  טמא  הוא׃
וכל  אשר־יגע  <BR>על־פני  השדה<BR>בחלל־חרב  או  במת<BR>או־בעצם  אדם  או<BR>בקבר  יטמא  שבעת<BR>ימים׃
ולקחו  לטמא  מעפר  <BR>שרפת  החטאת  ונתן<BR>עליו  מים  חיים<BR>אל־כלי׃
ולקח  אזוב  וטבל  <BR>במים  איש  טהור<BR>והזה  על־האהל<BR>ועל־כל־הכלים  ועל־<BR>הנפשות  אשר  היו־שם<BR>ועל־הנגע  בעצם  או<BR>בחלל  או  במת  או<BR>בקבר׃
והזה  הטהר  על־הטמא  <BR>ביום  השלישי  וביום<BR>השביעי  וחטאו  ביום<BR>השביעי  וכבס  בגדיו<BR>ורחץ  במים  וטהר<BR>בערב׃
ואיש  אשר־יטמא  ולא  <BR>יתחטא  ונכרתה  הנפש<BR>ההוא  מתוך  הקהל  כי<BR>את־  מקדש  יהוה  טמא<BR>מי  נדה  לא־זרק<BR>עליו  טמא  הוא׃
והיתה  להם  לחקת  <BR>עולם  ומזה  מי־הנדה<BR>יכבס  בגדיו  והנגע<BR>במי  הנדה  יטמא<BR>עד־הערב׃
וכל  אשר־יגע־בו  <BR>הטמא  יטמא  והנפש<BR>הנגעת  תטמא<BR>עד־הערב׃
