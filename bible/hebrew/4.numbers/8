וידבר  יהוה  אל־משה  <BR>לאמר׃
דבר  אל־אהרן  ואמרת  <BR>אליו  בהעלתך<BR>את־הנרת  אל־מול<BR>פני  המנורה  יאירו<BR>שבעת  הנרות׃
ויעש  כן  אהרן  <BR>אל־מול  פני  המנורה<BR>העלה  נרתיה  כאשר<BR>צוה  יהוה  את־  משה׃
וזה  מעשה  המנרה  <BR>מקשה  זהב  עד־ירכה<BR>עד־פרחה  מקשה  הוא<BR>כמראה  אשר  הראה<BR>יהוה  את־משה  כן<BR>עשה  את־המנרה׃
וידבר  יהוה  אל־משה  <BR>לאמר׃
קח  את־הלוים  מתוך  <BR>בני  ישראל  וטהרת<BR>אתם׃
וכה־תעשה  להם  <BR>לטהרם  הזה  עליהם<BR>מי  חטאת  והעבירו<BR>תער  על־כל־בשרם<BR>וכבסו  בגדיהם<BR>והטהרו׃
ולקחו  פר  בן־בקר  <BR>ומנחתו  סלת  בלולה<BR>בשמן  ופר־שני<BR>בן־בקר  תקח  לחטאת׃
והקרבת  את־הלוים  <BR>לפני  אהל  מועד<BR>והקהלת  את־כל־עדת<BR>בני  ישראל׃
והקרבת  את־הלוים  <BR>לפני  יהוה  וסמכו<BR>בני־ישראל<BR>את־ידיהם<BR>על־הלוים׃
והניף  אהרן  <BR>את־הלוים  תנופה<BR>לפני  יהוה  מאת  בני<BR>ישראל  והיו  לעבד<BR>את־עבדת  יהוה׃
והלוים  יסמכו  <BR>את־ידיהם  על  ראש<BR>הפרים  ועשה<BR>את־האחד  חטאת  ואת־<BR>האחד  עלה  ליהוה<BR>לכפר  על־הלוים׃
והעמדת  את־הלוים  <BR>לפני  אהרן  ולפני<BR>בניו  והנפת  אתם<BR>תנופה  ליהוה׃
והבדלת  את־הלוים  <BR>מתוך  בני  ישראל<BR>והיו  לי  הלוים׃
ואחרי־כן  יבאו  <BR>הלוים  לעבד  את־אהל<BR>מועד  וטהרת  אתם<BR>והנפת  אתם  תנופה׃
כי  נתנים  נתנים  <BR>המה  לי  מתוך  בני<BR>ישראל  תחת  פטרת<BR>כל־רחם  בכור  כל<BR>מבני  ישראל  לקחתי<BR>אתם  לי׃
כי  לי  כל־בכור  <BR>בבני  ישראל  באדם<BR>ובבהמה  ביום  הכתי<BR>כל־בכור  בארץ<BR>מצרים  הקדשתי  אתם<BR>לי׃
ואקח  את־הלוים  תחת  <BR>כל־בכור  בבני<BR>ישראל׃
ואתנה  את־הלוים  <BR>נתנים  לאהרן<BR>ולבניו  מתוך  בני<BR>ישראל  לעבד  את־<BR>עבדת  בני־ישראל<BR>באהל  מועד  ולכפר<BR>על־בני  ישראל  ולא<BR>יהיה  בבני  ישראל<BR>נגף  בגשת<BR>בני־ישראל<BR>אל־הקדש׃
ויעש  משה  ואהרן  <BR>וכל־עדת  בני־ישראל<BR>ללוים  ככל  אשר־צוה<BR>יהוה  את־  משה<BR>ללוים  כן־עשו  להם<BR>בני  ישראל׃
ויתחטאו  הלוים  <BR>ויכבסו  בגדיהם<BR>וינף  אהרן  אתם<BR>תנופה  לפני  יהוה<BR>ויכפר  עליהם  אהרן<BR>לטהרם׃
ואחרי־כן  באו  <BR>הלוים  לעבד<BR>את־עבדתם  באהל<BR>מועד  לפני  אהרן<BR>ולפני  בניו  כאשר<BR>צוה  יהוה  את־משה<BR>על־הלוים  כן  עשו<BR>להם׃
וידבר  יהוה  אל־משה  <BR>לאמר׃
זאת  אשר  ללוים  מבן  <BR>חמש  ועשרים  שנה<BR>ומעלה  יבוא  לצבא<BR>צבא  בעבדת  אהל<BR>מועד׃
ומבן  חמשים  שנה  <BR>ישוב  מצבא  העבדה<BR>ולא  יעבד  עוד׃
ושרת  את־אחיו  באהל  <BR>מועד  לשמר  משמרת<BR>ועבדה  לא  יעבד  ככה<BR>תעשה  ללוים<BR>במשמרתם׃
