וידבר  יהוה  אל־משה  <BR>לאמר׃
עשה  לך  שתי  חצוצרת  <BR>כסף  מקשה  תעשה  אתם<BR>והיו  לך  למקרא<BR>העדה  ולמסע<BR>את־המחנות׃
ותקעו  בהן  ונועדו  <BR>אליך  כל־העדה<BR>אל־פתח  אהל  מועד׃
ואם־באחת  יתקעו  <BR>ונועדו  אליך<BR>הנשיאים  ראשי  אלפי<BR>ישראל׃
ותקעתם  תרועה  <BR>ונסעו  המחנות<BR>החנים  קדמה׃
ותקעתם  תרועה  שנית  <BR>ונסעו  המחנות<BR>החנים  תימנה  תרועה<BR>יתקעו  למסעיהם׃
ובהקהיל  את־הקהל  <BR>תתקעו  ולא  תריעו׃
ובני  אהרן  הכהנים  <BR>יתקעו  בחצצרות<BR>והיו  לכם  לחקת<BR>עולם  לדרתיכם׃
וכי־תבאו  מלחמה  <BR>בארצכם  על־הצר<BR>הצרר  אתכם  והרעתם<BR>בחצצרת  ונזכרתם<BR>לפני  יהוה  אלהיכם<BR>ונושעתם  מאיביכם׃
וביום  שמחתכם  <BR>ובמועדיכם  ובראשי<BR>חדשכם  ותקעתם<BR>בחצצרת  על  עלתיכם<BR>ועל  זבחי  שלמיכם<BR>והיו  לכם  לזכרון<BR>לפני  אלהיכם  אני<BR>יהוה  אלהיכם׃
ויהי  בשנה  השנית  <BR>בחדש  השני  בעשרים<BR>בחדש  נעלה  הענן<BR>מעל  משכן  העדת׃
ויסעו  בני־ישראל  <BR>למסעיהם  ממדבר<BR>סיני  וישכן  הענן<BR>במדבר  פארן׃
ויסעו  בראשנה  <BR>על־פי  יהוה<BR>ביד־משה׃
ויסע  דגל  מחנה  <BR>בני־יהודה  בראשנה<BR>לצבאתם  ועל־צבאו<BR>נחשון  בן־  עמינדב׃
ועל־צבא  מטה  בני  <BR>יששכר  נתנאל<BR>בן־צוער׃
ועל־צבא  מטה  בני  <BR>זבולן  אליאב<BR>בן־חלן׃
והורד  המשכן  ונסעו  <BR>בני־גרשון  ובני<BR>מררי  נשאי  המשכן׃
ונסע  דגל  מחנה  <BR>ראובן  לצבאתם<BR>ועל־צבאו  אליצור<BR>בן־שדיאור׃
ועל־צבא  מטה  בני  <BR>שמעון  שלמיאל<BR>בן־צורי  שדי׃
ועל־צבא  מטה  <BR>בני־גד  אליסף<BR>בן־דעואל׃
ונסעו  הקהתים  נשאי  <BR>המקדש  והקימו<BR>את־המשכן  עד־באם׃
ונסע  דגל  מחנה  <BR>בני־אפרים  לצבאתם<BR>ועל־צבאו  אלישמע<BR>בן־עמיהוד׃
ועל־צבא  מטה  בני  <BR>מנשה  גמליאל<BR>בן־פדהצור׃
ועל־צבא  מטה  בני  <BR>בנימן  אבידן<BR>בן־גדעוני׃
ונסע  דגל  מחנה  <BR>בני־דן  מאסף<BR>לכל־המחנת  לצבאתם<BR>ועל־צבאו  אחיעזר<BR>בן־עמישדי׃
ועל־צבא  מטה  בני  <BR>אשר  פגעיאל<BR>בן־עכרן׃
ועל־צבא  מטה  בני  <BR>נפתלי  אחירע<BR>בן־עינן׃
אלה  מסעי  <BR>בני־ישראל  לצבאתם<BR>ויסעו׃
ויאמר  משה  לחבב  <BR>בן־רעואל  המדיני<BR>חתן  משה  נסעים<BR>אנחנו  אל־המקום<BR>אשר  אמר  יהוה  אתו<BR>אתן  לכם  לכה  אתנו<BR>והטבנו  לך  כי־יהוה<BR>דבר־טוב  על־<BR>ישראל׃
ויאמר  אליו  לא  אלך  <BR>כי  אם־אל־ארצי<BR>ואל־מולדתי  אלך׃
ויאמר  אל־נא  תעזב  <BR>אתנו  כי  על־כן<BR>ידעת  חנתנו  במדבר<BR>והיית  לנו  לעינים׃
והיה  כי־תלך  עמנו  <BR>והיה  הטוב  ההוא<BR>אשר  ייטיב  יהוה<BR>עמנו  והטבנו  לך׃
ויסעו  מהר  יהוה  <BR>דרך  שלשת  ימים<BR>וארון  ברית־יהוה<BR>נסע  לפניהם  דרך<BR>שלשת  ימים  לתור<BR>להם  מנוחה׃
וענן  יהוה  עליהם  <BR>יומם  בנסעם<BR>מן־המחנה׃
ויהי  בנסע  הארן  <BR>ויאמר  משה  קומה<BR>יהוה  ויפצו  איביך<BR>וינסו  משנאיך<BR>מפניך׃
ובנחה  יאמר  שובה  <BR>יהוה  רבבות  אלפי<BR>ישראל׃
