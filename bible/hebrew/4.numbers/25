וישב  ישראל  בשטים  <BR>ויחל  העם  לזנות<BR>אל־בנות  מואב׃
ותקראן  לעם  לזבחי  <BR>אלהיהן  ויאכל  העם<BR>וישתחוו  לאלהיהן׃
ויצמד  ישראל  לבעל  <BR>פעור  ויחר־אף  יהוה<BR>בישראל׃
ויאמר  יהוה  אל־משה  <BR>קח  את־כל־ראשי  העם<BR>והוקע  אותם  ליהוה<BR>נגד  השמש  וישב<BR>חרון  אף־יהוה<BR>מישראל׃
ויאמר  משה  אל־שפטי  <BR>ישראל  הרגו  איש<BR>אנשיו  הנצמדים<BR>לבעל  פעור׃
והנה  איש  מבני  <BR>ישראל  בא  ויקרב<BR>אל־אחיו<BR>את־המדינית  לעיני<BR>משה  ולעיני  כל־עדת<BR>בני־ישראל  והמה<BR>בכים  פתח  אהל<BR>מועד׃
וירא  פינחס  <BR>בן־אלעזר  בן־אהרן<BR>הכהן  ויקם  מתוך<BR>העדה  ויקח  רמח<BR>בידו׃
ויבא  אחר  <BR>איש־ישראל  אל־הקבה<BR>וידקר  את־שניהם  את<BR>איש  ישראל  ואת־<BR>האשה  אל־קבתה<BR>ותעצר  המגפה  מעל<BR>בני  ישראל׃
ויהיו  המתים  במגפה  <BR>ארבעה  ועשרים  אלף׃
וידבר  יהוה  אל־משה  <BR>לאמר׃
פינחס  בן־אלעזר  <BR>בן־אהרן  הכהן  השיב<BR>את־חמתי  מעל<BR>בני־ישראל  בקנאו<BR>את־קנאתי  בתוכם<BR>ולא־כליתי<BR>את־בני־ישראל<BR>בקנאתי׃
לכן  אמר  הנני  נתן  <BR>לו  את־בריתי  שלום׃
והיתה  לו  ולזרעו  <BR>אחריו  ברית  כהנת<BR>עולם  תחת  אשר  קנא<BR>לאלהיו  ויכפר<BR>על־בני  ישראל׃
ושם  איש  ישראל  <BR>המכה  אשר  הכה<BR>את־המדינית  זמרי<BR>בן־סלוא  נשיא  בית־<BR>אב  לשמעני׃
ושם  האשה  המכה  <BR>המדינית  כזבי<BR>בת־צור  ראש  אמות<BR>בית־אב  במדין  הוא׃
וידבר  יהוה  אל־משה  <BR>לאמר׃
צרור  את־המדינים  <BR>והכיתם  אותם׃
כי  צררים  הם  לכם  <BR>בנכליהם  אשר־נכלו<BR>לכם  על־דבר־פעור<BR>ועל־דבר  כזבי<BR>בת־נשיא  מדין  אחתם<BR>המכה  ביום־המגפה<BR>על־דבר־פעור׃
