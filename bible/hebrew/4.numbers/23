ויאמר  בלעם  אל־בלק  <BR>בנה־לי  בזה  שבעה<BR>מזבחת  והכן  לי  בזה<BR>שבעה  פרים  ושבעה<BR>אילים׃
ויעש  בלק  כאשר  דבר  <BR>בלעם  ויעל  בלק<BR>ובלעם  פר  ואיל<BR>במזבח׃
ויאמר  בלעם  לבלק  <BR>התיצב  על־עלתך<BR>ואלכה  אולי  יקרה<BR>יהוה  לקראתי  ודבר<BR>מה־יראני  והגדתי<BR>לך  וילך  שפי׃
ויקר  אלהים  <BR>אל־בלעם  ויאמר<BR>אליו  את־שבעת<BR>המזבחת  ערכתי  ואעל<BR>פר  ואיל  במזבח׃
וישם  יהוה  דבר  בפי  <BR>בלעם  ויאמר  שוב<BR>אל־בלק  וכה  תדבר׃
וישב  אליו  והנה  <BR>נצב  על־עלתו  הוא<BR>וכל־שרי  מואב׃
וישא  משלו  ויאמר  <BR>מן־ארם  ינחני  בלק<BR>מלך־מואב<BR>מהררי־קדם  לכה<BR>ארה־  לי  יעקב  ולכה<BR>זעמה  ישראל׃
מה  אקב  לא  קבה  אל  <BR>ומה  אזעם  לא  זעם<BR>יהוה׃
כי־מראש  צרים  <BR>אראנו  ומגבעות<BR>אשורנו  הן־עם  לבדד<BR>ישכן  ובגוים  לא<BR>יתחשב׃
מי  מנה  עפר  יעקב  <BR>ומספר  את־רבע<BR>ישראל  תמת  נפשי<BR>מות  ישרים  ותהי<BR>אחריתי  כמהו׃
ויאמר  בלק  אל־בלעם  <BR>מה  עשית  לי  לקב<BR>איבי  לקחתיך  והנה<BR>ברכת  ברך׃
ויען  ויאמר  הלא  את  <BR>אשר  ישים  יהוה  בפי<BR>אתו  אשמר  לדבר׃
ויאמר  אליו  בלק  <BR>לך־נא  אתי  אל־מקום<BR>אחר  אשר  תראנו  משם<BR>אפס  קצהו  תראה<BR>וכלו  לא  תראה<BR>וקבנו־לי  משם׃
ויקחהו  שדה  צפים  <BR>אל־ראש  הפסגה  ויבן<BR>שבעה  מזבחת  ויעל<BR>פר  ואיל  במזבח׃
ויאמר  אל־בלק  <BR>התיצב  כה  על־עלתך<BR>ואנכי  אקרה  כה׃
ויקר  יהוה  אל־בלעם  <BR>וישם  דבר  בפיו<BR>ויאמר  שוב  אל־בלק<BR>וכה  תדבר׃
ויבא  אליו  והנו  <BR>נצב  על־עלתו  ושרי<BR>מואב  אתו  ויאמר  לו<BR>בלק  מה־דבר  יהוה׃
וישא  משלו  ויאמר  <BR>קום  בלק  ושמע<BR>האזינה  עדי  בנו<BR>צפר׃
לא  איש  אל  ויכזב  <BR>ובן־אדם  ויתנחם<BR>ההוא  אמר  ולא  יעשה<BR>ודבר  ולא  יקימנה׃
הנה  ברך  לקחתי  <BR>וברך  ולא  אשיבנה׃
לא־הביט  און  ביעקב  <BR>ולא־ראה  עמל<BR>בישראל  יהוה  אלהיו<BR>עמו  ותרועת  מלך<BR>בו׃
אל  מוציאם  ממצרים  <BR>כתועפת  ראם  לו׃
כי  לא־נחש  ביעקב  <BR>ולא־קסם  בישראל<BR>כעת  יאמר  ליעקב<BR>ולישראל  מה־פעל<BR>אל׃
הן־עם  כלביא  יקום  <BR>וכארי  יתנשא  לא<BR>ישכב  עד־יאכל  טרף<BR>ודם־חללים  ישתה׃
ויאמר  בלק  אל־בלעם  <BR>גם־קב  לא  תקבנו<BR>גם־ברך  לא  תברכנו׃
ויען  בלעם  ויאמר  <BR>אל־בלק  הלא  דברתי<BR>אליך  לאמר  כל<BR>אשר־ידבר  יהוה  אתו<BR>אעשה׃
ויאמר  בלק  אל־בלעם  <BR>לכה־נא  אקחך<BR>אל־מקום  אחר  אולי<BR>יישר  בעיני  האלהים<BR>וקבתו  לי  משם׃
ויקח  בלק  את־בלעם  <BR>ראש  הפעור  הנשקף<BR>על־פני  הישימן׃
ויאמר  בלעם  אל־בלק  <BR>בנה־לי  בזה  שבעה<BR>מזבחת  והכן  לי  בזה<BR>שבעה  פרים  ושבעה<BR>אילם׃
ויעש  בלק  כאשר  אמר  <BR>בלעם  ויעל  פר  ואיל<BR>במזבח׃
