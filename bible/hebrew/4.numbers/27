ותקרבנה  בנות  <BR>צלפחד  בן־חפר<BR>בן־גלעד  בן־מכיר<BR>בן־מנשה  למשפחת<BR>מנשה  בן־יוסף  ואלה<BR>שמות  בנתיו  מחלה<BR>נעה  וחגלה  ומלכה<BR>ותרצה׃
ותעמדנה  לפני  משה  <BR>ולפני  אלעזר  הכהן<BR>ולפני  הנשיאם<BR>וכל־העדה  פתח<BR>אהל־מועד  לאמר׃
אבינו  מת  במדבר  <BR>והוא  לא־היה  בתוך<BR>העדה  הנועדים<BR>על־יהוה  בעדת־קרח<BR>כי־בחטאו  מת  ובנים<BR>לא־היו  לו׃
למה  יגרע  שם־אבינו  <BR>מתוך  משפחתו  כי<BR>אין  לו  בן  תנה־לנו<BR>אחזה  בתוך  אחי<BR>אבינו׃
ויקרב  משה  <BR>את־משפטן  לפני<BR>יהוה׃
ויאמר  יהוה  אל־משה  <BR>לאמר׃
כן  בנות  צלפחד  <BR>דברת  נתן  תתן  להם<BR>אחזת  נחלה  בתוך<BR>אחי  אביהם  והעברת<BR>את־נחלת  אביהן<BR>להן׃
ואל־בני  ישראל  <BR>תדבר  לאמר  איש<BR>כי־ימות  ובן  אין<BR>לו  והעברתם  את־<BR>נחלתו  לבתו׃
ואם־אין  לו  בת  <BR>ונתתם  את־נחלתו<BR>לאחיו׃
ואם־אין  לו  אחים  <BR>ונתתם  את־נחלתו<BR>לאחי  אביו׃
ואם־אין  אחים  <BR>לאביו  ונתתם<BR>את־נחלתו  לשארו<BR>הקרב  אליו  ממשפחתו<BR>וירש  אתה  והיתה<BR>לבני  ישראל  לחקת<BR>משפט  כאשר  צוה<BR>יהוה  את־משה׃
ויאמר  יהוה  אל־משה  <BR>עלה  אל־הר  העברים<BR>הזה  וראה  את־הארץ<BR>אשר  נתתי  לבני<BR>ישראל׃
וראיתה  אתה  ונאספת  <BR>אל־עמיך  גם־אתה<BR>כאשר  נאסף  אהרן<BR>אחיך׃
כאשר  מריתם  פי  <BR>במדבר־צן  במריבת<BR>העדה  להקדישני<BR>במים  לעיניהם  הם<BR>מי־מריבת  קדש<BR>מדבר־צן׃
וידבר  משה  אל־יהוה  <BR>לאמר׃
יפקד  יהוה  אלהי  <BR>הרוחת  לכל־בשר  איש<BR>על־העדה׃
אשר־יצא  לפניהם  <BR>ואשר  יבא  לפניהם<BR>ואשר  יוציאם  ואשר<BR>יביאם  ולא  תהיה<BR>עדת  יהוה  כצאן  אשר<BR>אין־להם  רעה׃
ויאמר  יהוה  אל־משה  <BR>קח־לך  את־יהושע<BR>בן־נון  איש<BR>אשר־רוח  בו  וסמכת<BR>את־ידך  עליו׃
והעמדת  אתו  לפני  <BR>אלעזר  הכהן  ולפני<BR>כל־העדה  וצויתה<BR>אתו  לעיניהם׃
ונתתה  מהודך  עליו  <BR>למען  ישמעו  כל־עדת<BR>בני  ישראל׃
ולפני  אלעזר  הכהן  <BR>יעמד  ושאל  לו<BR>במשפט  האורים  לפני<BR>יהוה  על־פיו  יצאו<BR>ועל־פיו  יבאו  הוא<BR>וכל־בני־ישראל  אתו<BR>וכל־העדה׃
ויעש  משה  כאשר  צוה  <BR>יהוה  אתו  ויקח<BR>את־יהושע  ויעמדהו<BR>לפני  אלעזר  הכהן<BR>ולפני  כל־העדה׃
ויסמך  את־ידיו  <BR>עליו  ויצוהו  כאשר<BR>דבר  יהוה  ביד־משה׃
