ומקנה  רב  היה  לבני  <BR>ראובן  ולבני־גד<BR>עצום  מאד  ויראו<BR>את־ארץ  יעזר<BR>ואת־ארץ  גלעד  והנה<BR>המקום  מקום  מקנה׃
ויבאו  בני־גד  ובני  <BR>ראובן  ויאמרו<BR>אל־משה  ואל־אלעזר<BR>הכהן  ואל־  נשיאי<BR>העדה  לאמר׃
עטרות  ודיבן  ויעזר  <BR>ונמרה  וחשבון<BR>ואלעלה  ושבם  ונבו<BR>ובען׃
הארץ  אשר  הכה  יהוה  <BR>לפני  עדת  ישראל<BR>ארץ  מקנה  הוא<BR>ולעבדיך  מקנה׃
ויאמרו  אם־מצאנו  <BR>חן  בעיניך  יתן<BR>את־הארץ  הזאת<BR>לעבדיך  לאחזה  אל־<BR>תעברנו  את־הירדן׃
ויאמר  משה  לבני־גד  <BR>ולבני  ראובן<BR>האחיכם  יבאו<BR>למלחמה  ואתם  תשבו<BR>פה׃
ולמה  תנואון  את־לב  <BR>בני  ישראל  מעבר<BR>אל־הארץ  אשר־נתן<BR>להם  יהוה׃
כה  עשו  אבתיכם  <BR>בשלחי  אתם  מקדש<BR>ברנע  לראות<BR>את־הארץ׃
ויעלו  עד־נחל  <BR>אשכול  ויראו<BR>את־הארץ  ויניאו<BR>את־לב  בני  ישראל<BR>לבלתי־  בא  אל־הארץ<BR>אשר־נתן  להם  יהוה׃
ויחר־אף  יהוה  ביום  <BR>ההוא  וישבע  לאמר׃
אם־יראו  האנשים  <BR>העלים  ממצרים  מבן<BR>עשרים  שנה  ומעלה<BR>את  האדמה  אשר<BR>נשבעתי  לאברהם<BR>ליצחק  וליעקב  כי<BR>לא־מלאו  אחרי׃
בלתי  כלב  בן־יפנה  <BR>הקנזי  ויהושע<BR>בן־נון  כי  מלאו<BR>אחרי  יהוה׃
ויחר־אף  יהוה  <BR>בישראל  וינעם<BR>במדבר  ארבעים  שנה<BR>עד־תם  כל־הדור<BR>העשה  הרע  בעיני<BR>יהוה׃
והנה  קמתם  תחת  <BR>אבתיכם  תרבות<BR>אנשים  חטאים  לספות<BR>עוד  על  חרון  אף־<BR>יהוה  אל־ישראל׃
כי  תשובן  מאחריו  <BR>ויסף  עוד  להניחו<BR>במדבר  ושחתם<BR>לכל־העם  הזה׃
ויגשו  אליו  ויאמרו  <BR>גדרת  צאן  נבנה<BR>למקננו  פה  וערים<BR>לטפנו׃
ואנחנו  נחלץ  חשים  <BR>לפני  בני  ישראל  עד<BR>אשר  אם־הביאנם<BR>אל־מקומם  וישב<BR>טפנו  בערי  המבצר<BR>מפני  ישבי  הארץ׃
לא  נשוב  אל־בתינו  <BR>עד  התנחל  בני<BR>ישראל  איש  נחלתו׃
כי  לא  ננחל  אתם  <BR>מעבר  לירדן  והלאה<BR>כי  באה  נחלתנו<BR>אלינו  מעבר  הירדן<BR>מזרחה׃
ויאמר  אליהם  משה  <BR>אם־תעשון  את־הדבר<BR>הזה  אם־תחלצו  לפני<BR>יהוה  למלחמה׃
ועבר  לכם  כל־חלוץ  <BR>את־הירדן  לפני<BR>יהוה  עד  הורישו<BR>את־איביו  מפניו׃
ונכבשה  הארץ  לפני  <BR>יהוה  ואחר  תשבו<BR>והייתם  נקים  מיהוה<BR>ומישראל  והיתה<BR>הארץ  הזאת  לכם<BR>לאחזה  לפני  יהוה׃
ואם־לא  תעשון  כן  <BR>הנה  חטאתם  ליהוה<BR>ודעו  חטאתכם  אשר<BR>תמצא  אתכם׃
בנו־לכם  ערים  <BR>לטפכם  וגדרת<BR>לצנאכם  והיצא<BR>מפיכם  תעשו׃
ויאמר  בני־גד  ובני  <BR>ראובן  אל־משה  לאמר<BR>עבדיך  יעשו  כאשר<BR>אדני  מצוה׃
טפנו  נשינו  מקננו  <BR>וכל־בהמתנו<BR>יהיו־שם  בערי<BR>הגלעד׃
ועבדיך  יעברו  <BR>כל־חלוץ  צבא  לפני<BR>יהוה  למלחמה  כאשר<BR>אדני  דבר׃
ויצו  להם  משה  את  <BR>אלעזר  הכהן  ואת<BR>יהושע  בן־נון<BR>ואת־ראשי  אבות<BR>המטות  לבני  ישראל׃
ויאמר  משה  אלהם  <BR>אם־יעברו  בני־גד<BR>ובני־ראובן  אתכם<BR>את־הירדן  כל־  חלוץ<BR>למלחמה  לפני  יהוה<BR>ונכבשה  הארץ<BR>לפניכם  ונתתם  להם<BR>את־ארץ  הגלעד<BR>לאחזה׃
ואם־לא  יעברו  <BR>חלוצים  אתכם<BR>ונאחזו  בתככם  בארץ<BR>כנען׃
ויענו  בני־גד  ובני  <BR>ראובן  לאמר  את  אשר<BR>דבר  יהוה  אל־עבדיך<BR>כן  נעשה׃
נחנו  נעבר  חלוצים  <BR>לפני  יהוה  ארץ<BR>כנען  ואתנו  אחזת<BR>נחלתנו  מעבר<BR>לירדן׃
ויתן  להם  משה  <BR>לבני־גד  ולבני<BR>ראובן  ולחצי  שבט<BR>מנשה  בן־יוסף  את־<BR>ממלכת  סיחן  מלך<BR>האמרי  ואת־ממלכת<BR>עוג  מלך  הבשן  הארץ<BR>לעריה  בגבלת  ערי<BR>הארץ  סביב׃
ויבנו  בני־גד  <BR>את־דיבן  ואת־עטרת<BR>ואת  ערער׃
ואת־עטרת  שופן  <BR>ואת־יעזר  ויגבהה׃
ואת־בית  נמרה  <BR>ואת־בית  הרן  ערי<BR>מבצר  וגדרת  צאן׃
ובני  ראובן  בנו  <BR>את־חשבון<BR>ואת־אלעלא  ואת<BR>קריתים׃
ואת־נבו  ואת־בעל  <BR>מעון  מוסבת  שם<BR>ואת־שבמה  ויקראו<BR>בשמת  את־שמות<BR>הערים  אשר  בנו׃
וילכו  בני  מכיר  <BR>בן־מנשה  גלעדה<BR>וילכדה  ויורש<BR>את־האמרי  אשר־בה׃
ויתן  משה  את־הגלעד  <BR>למכיר  בן־מנשה<BR>וישב  בה׃
ויאיר  בן־מנשה  הלך  <BR>וילכד  את־חותיהם<BR>ויקרא  אתהן  חות<BR>יאיר׃
ונבח  הלך  וילכד  <BR>את־קנת  ואת־בנתיה<BR>ויקרא  לה  נבח<BR>בשמו׃
