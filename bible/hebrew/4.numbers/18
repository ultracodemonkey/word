ויאמר  יהוה  <BR>אל־אהרן  אתה  ובניך<BR>ובית־אביך  אתך<BR>תשאו  את־עון  המקדש<BR>ואתה  ובניך  אתך<BR>תשאו  את־עון<BR>כהנתכם׃
וגם  את־אחיך  מטה  <BR>לוי  שבט  אביך  הקרב<BR>אתך  וילוו  עליך<BR>וישרתוך  ואתה<BR>ובניך  אתך  לפני<BR>אהל  העדת׃
ושמרו  משמרתך  <BR>ומשמרת  כל־האהל  אך<BR>אל־כלי  הקדש<BR>ואל־המזבח  לא<BR>יקרבו  ולא־ימתו<BR>גם־הם  גם־אתם׃
ונלוו  עליך  ושמרו  <BR>את־משמרת  אהל  מועד<BR>לכל  עבדת  האהל  וזר<BR>לא־יקרב  אליכם׃
ושמרתם  את  משמרת  <BR>הקדש  ואת  משמרת<BR>המזבח  ולא־יהיה<BR>עוד  קצף  על־בני<BR>ישראל׃
ואני  הנה  לקחתי  <BR>את־אחיכם  הלוים<BR>מתוך  בני  ישראל<BR>לכם  מתנה  נתנים<BR>ליהוה  לעבד<BR>את־עבדת  אהל  מועד׃
ואתה  ובניך  אתך  <BR>תשמרו  את־כהנתכם<BR>לכל־דבר  המזבח<BR>ולמבית  לפרכת<BR>ועבדתם  עבדת  מתנה<BR>אתן  את־כהנתכם<BR>והזר  הקרב  יומת׃
וידבר  יהוה  <BR>אל־אהרן  ואני  הנה<BR>נתתי  לך  את־משמרת<BR>תרומתי  לכל־קדשי<BR>בני־ישראל  לך<BR>נתתים  למשחה<BR>ולבניך  לחק־עולם׃
זה־יהיה  לך  מקדש  <BR>הקדשים  מן־האש<BR>כל־קרבנם<BR>לכל־מנחתם<BR>ולכל־חטאתם<BR>ולכל־אשמם  אשר<BR>ישיבו  לי  קדש<BR>קדשים  לך  הוא<BR>ולבניך׃
בקדש  הקדשים  <BR>תאכלנו  כל־זכר<BR>יאכל  אתו  קדש<BR>יהיה־לך׃
וזה־לך  תרומת  מתנם  <BR>לכל־תנופת  בני<BR>ישראל  לך  נתתים<BR>ולבניך  ולבנתיך<BR>אתך  לחק־עולם<BR>כל־טהור  בביתך<BR>יאכל  אתו׃
כל  חלב  יצהר  <BR>וכל־חלב  תירוש<BR>ודגן  ראשיתם<BR>אשר־יתנו  ליהוה  לך<BR>נתתים׃
בכורי  כל־אשר  <BR>בארצם  אשר־יביאו<BR>ליהוה  לך  יהיה<BR>כל־טהור  בביתך<BR>יאכלנו׃
כל־חרם  בישראל  לך  <BR>יהיה׃
כל־פטר  רחם  <BR>לכל־בשר<BR>אשר־יקריבו  ליהוה<BR>באדם  ובבהמה<BR>יהיה־לך  אך  פדה<BR>תפדה  את  בכור  האדם<BR>ואת  בכור־הבהמה<BR>הטמאה  תפדה׃
ופדויו  מבן־חדש  <BR>תפדה  בערכך  כסף<BR>חמשת  שקלים  בשקל<BR>הקדש  עשרים  גרה<BR>הוא׃
אך  בכור־שור  <BR>או־בכור  כשב<BR>או־בכור  עז  לא<BR>תפדה  קדש  הם<BR>את־דמם  תזרק<BR>על־המזבח  ואת־חלבם<BR>תקטיר  אשה  לריח<BR>ניחח  ליהוה׃
ובשרם  יהיה־לך  <BR>כחזה  התנופה  וכשוק<BR>הימין  לך  יהיה׃
כל  תרומת  הקדשים  <BR>אשר  ירימו<BR>בני־ישראל  ליהוה<BR>נתתי  לך  ולבניך<BR>ולבנתיך  אתך<BR>לחק־עולם  ברית  מלח<BR>עולם  הוא  לפני<BR>יהוה  לך  ולזרעך<BR>אתך׃
ויאמר  יהוה  <BR>אל־אהרן  בארצם  לא<BR>תנחל  וחלק  לא־יהיה<BR>לך  בתוכם  אני  חלקך<BR>ונחלתך  בתוך  בני<BR>ישראל׃
ולבני  לוי  הנה  <BR>נתתי  כל־מעשר<BR>בישראל  לנחלה  חלף<BR>עבדתם  אשר־הם<BR>עבדים  את־עבדת  אהל<BR>מועד׃
ולא־יקרבו  עוד  בני  <BR>ישראל  אל־אהל  מועד<BR>לשאת  חטא  למות׃
ועבד  הלוי  הוא  <BR>את־עבדת  אהל  מועד<BR>והם  ישאו  עונם  חקת<BR>עולם  לדרתיכם<BR>ובתוך  בני  ישראל<BR>לא  ינחלו  נחלה׃
כי  את־מעשר  <BR>בני־ישראל  אשר<BR>ירימו  ליהוה  תרומה<BR>נתתי  ללוים  לנחלה<BR>על־כן  אמרתי  להם<BR>בתוך  בני  ישראל  לא<BR>ינחלו  נחלה׃
וידבר  יהוה  אל־משה  <BR>לאמר׃
ואל־הלוים  תדבר  <BR>ואמרת  אלהם<BR>כי־תקחו  מאת<BR>בני־ישראל<BR>את־המעשר  אשר  נתתי<BR>לכם  מאתם  בנחלתכם<BR>והרמתם  ממנו  תרומת<BR>יהוה  מעשר<BR>מן־המעשר׃
ונחשב  לכם  תרומתכם  <BR>כדגן  מן־הגרן<BR>וכמלאה  מן־היקב׃
כן  תרימו  גם־אתם  <BR>תרומת  יהוה  מכל<BR>מעשרתיכם  אשר  תקחו<BR>מאת  בני  ישראל<BR>ונתתם  ממנו<BR>את־תרומת  יהוה<BR>לאהרן  הכהן׃
מכל  מתנתיכם  תרימו  <BR>את  כל־תרומת  יהוה<BR>מכל־חלבו  את־מקדשו<BR>ממנו׃
ואמרת  אלהם  <BR>בהרימכם  את־חלבו<BR>ממנו  ונחשב  ללוים<BR>כתבואת  גרן<BR>וכתבואת  יקב׃
ואכלתם  אתו  <BR>בכל־מקום  אתם<BR>וביתכם  כי־שכר  הוא<BR>לכם  חלף  עבדתכם<BR>באהל  מועד׃
ולא־תשאו  עליו  חטא  <BR>בהרימכם  את־חלבו<BR>ממנו  ואת־קדשי<BR>בני־ישראל  לא<BR>תחללו  ולא  תמותו׃
