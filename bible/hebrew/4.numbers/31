וידבר  יהוה  אל־משה  <BR>לאמר׃
נקם  נקמת  בני  <BR>ישראל  מאת  המדינים<BR>אחר  תאסף  אל־עמיך׃
וידבר  משה  אל־העם  <BR>לאמר  החלצו  מאתכם<BR>אנשים  לצבא  ויהיו<BR>על־מדין  לתת<BR>נקמת־יהוה  במדין׃
אלף  למטה  אלף  למטה  <BR>לכל  מטות  ישראל<BR>תשלחו  לצבא׃
וימסרו  מאלפי  <BR>ישראל  אלף  למטה<BR>שנים־עשר  אלף<BR>חלוצי  צבא׃
וישלח  אתם  משה  אלף  <BR>למטה  לצבא  אתם<BR>ואת־פינחס<BR>בן־אלעזר  הכהן<BR>לצבא  וכלי  הקדש<BR>וחצצרות  התרועה<BR>בידו׃
ויצבאו  על־מדין  <BR>כאשר  צוה  יהוה<BR>את־משה  ויהרגו<BR>כל־זכר׃
ואת־מלכי  מדין  <BR>הרגו  על־חלליהם<BR>את־אוי  ואת־רקם<BR>ואת־צור  ואת־חור<BR>ואת־רבע  חמשת  מלכי<BR>מדין  ואת  בלעם<BR>בן־בעור  הרגו<BR>בחרב׃
וישבו  בני־ישראל  <BR>את־נשי  מדין<BR>ואת־טפם  ואת<BR>כל־בהמתם<BR>ואת־כל־מקנהם<BR>ואת־כל־חילם  בזזו׃
ואת  כל־עריהם  <BR>במושבתם  ואת<BR>כל־טירתם  שרפו<BR>באש׃
ויקחו  את־כל־השלל  <BR>ואת  כל־המלקוח<BR>באדם  ובבהמה׃
ויבאו  אל־משה  <BR>ואל־אלעזר  הכהן<BR>ואל־עדת  בני־ישראל<BR>את־השבי  ואת־<BR>המלקוח  ואת־השלל<BR>אל־המחנה  אל־ערבת<BR>מואב  אשר  על־ירדן<BR>ירחו׃
ויצאו  משה  ואלעזר  <BR>הכהן  וכל־נשיאי<BR>העדה  לקראתם<BR>אל־מחוץ  למחנה׃
ויקצף  משה  על  <BR>פקודי  החיל  שרי<BR>האלפים  ושרי  המאות<BR>הבאים  מצבא<BR>המלחמה׃
ויאמר  אליהם  משה  <BR>החייתם  כל־נקבה׃
הן  הנה  היו  לבני  <BR>ישראל  בדבר  בלעם<BR>למסר־מעל  ביהוה<BR>על־דבר־פעור  ותהי<BR>המגפה  בעדת  יהוה׃
ועתה  הרגו  כל־זכר  <BR>בטף  וכל־אשה  ידעת<BR>איש  למשכב  זכר<BR>הרגו׃
וכל  הטף  בנשים  אשר  <BR>לא־ידעו  משכב  זכר<BR>החיו  לכם׃
ואתם  חנו  מחוץ  <BR>למחנה  שבעת  ימים<BR>כל  הרג  נפש  וכל<BR>נגע  בחלל  תתחטאו<BR>ביום  השלישי  וביום<BR>השביעי  אתם<BR>ושביכם׃
וכל־בגד  <BR>וכל־כלי־עור<BR>וכל־מעשה  עזים<BR>וכל־כלי־עץ<BR>תתחטאו׃
ויאמר  אלעזר  הכהן  <BR>אל־אנשי  הצבא<BR>הבאים  למלחמה  זאת<BR>חקת  התורה  אשר־<BR>צוה  יהוה  את־משה׃
אך  את־הזהב  <BR>ואת־הכסף  את־הנחשת<BR>את־הברזל  את־הבדיל<BR>ואת־העפרת׃
כל־דבר  אשר־יבא  <BR>באש  תעבירו  באש<BR>וטהר  אך  במי  נדה<BR>יתחטא  וכל  אשר<BR>לא־יבא  באש  תעבירו<BR>במים׃
וכבסתם  בגדיכם  <BR>ביום  השביעי<BR>וטהרתם  ואחר  תבאו<BR>אל־המחנה׃
ויאמר  יהוה  אל־משה  <BR>לאמר׃
שא  את  ראש  מלקוח  <BR>השבי  באדם  ובבהמה<BR>אתה  ואלעזר  הכהן<BR>וראשי  אבות  העדה׃
וחצית  את־המלקוח  <BR>בין  תפשי  המלחמה<BR>היצאים  לצבא  ובין<BR>כל־העדה׃
והרמת  מכס  ליהוה  <BR>מאת  אנשי  המלחמה<BR>היצאים  לצבא  אחד<BR>נפש  מחמש  המאות<BR>מן־האדם  ומן־הבקר<BR>ומן־החמרים<BR>ומן־הצאן׃
ממחציתם  תקחו  <BR>ונתתה  לאלעזר  הכהן<BR>תרומת  יהוה׃
וממחצת  בני־ישראל  <BR>תקח  אחד  אחז<BR>מן־החמשים  מן־האדם<BR>מן־הבקר  מן־<BR>החמרים  ומן־הצאן<BR>מכל־הבהמה  ונתתה<BR>אתם  ללוים  שמרי<BR>משמרת  משכן  יהוה׃
ויעש  משה  ואלעזר  <BR>הכהן  כאשר  צוה<BR>יהוה  את־משה׃
ויהי  המלקוח  יתר  <BR>הבז  אשר  בזזו  עם<BR>הצבא  צאן  שש־מאות<BR>אלף  ושבעים  אלף<BR>וחמשת־אלפים׃
ובקר  שנים  ושבעים  <BR>אלף׃
וחמרים  אחד  וששים  <BR>אלף׃
ונפש  אדם  מן־הנשים  <BR>אשר  לא־ידעו  משכב<BR>זכר  כל־נפש  שנים<BR>ושלשים  אלף׃
ותהי  המחצה  חלק  <BR>היצאים  בצבא  מספר<BR>הצאן  שלש־מאות  אלף<BR>ושלשים  אלף  ושבעת<BR>אלפים  וחמש  מאות׃
ויהי  המכס  ליהוה  <BR>מן־הצאן  שש  מאות<BR>חמש  ושבעים׃
והבקר  ששה  ושלשים  <BR>אלף  ומכסם  ליהוה<BR>שנים  ושבעים׃
וחמרים  שלשים  אלף  <BR>וחמש  מאות  ומכסם<BR>ליהוה  אחד  וששים׃
ונפש  אדם  ששה  עשר  <BR>אלף  ומכסם  ליהוה<BR>שנים  ושלשים  נפש׃
ויתן  משה  את־מכס  <BR>תרומת  יהוה  לאלעזר<BR>הכהן  כאשר  צוה<BR>יהוה  את־משה׃
וממחצית  בני  ישראל  <BR>אשר  חצה  משה<BR>מן־האנשים  הצבאים׃
ותהי  מחצת  העדה  <BR>מן־הצאן  שלש־מאות<BR>אלף  ושלשים  אלף<BR>שבעת  אלפים  וחמש<BR>מאות׃
ובקר  ששה  ושלשים  <BR>אלף׃
וחמרים  שלשים  אלף  <BR>וחמש  מאות׃
ונפש  אדם  ששה  עשר  <BR>אלף׃
ויקח  משה  ממחצת  <BR>בני־ישראל  את־האחז<BR>אחד  מן־החמשים<BR>מן־האדם  ומן־<BR>הבהמה  ויתן  אתם<BR>ללוים  שמרי  משמרת<BR>משכן  יהוה  כאשר<BR>צוה  יהוה  את־משה׃
ויקרבו  אל־משה  <BR>הפקדים  אשר  לאלפי<BR>הצבא  שרי  האלפים<BR>ושרי  המאות׃
ויאמרו  אל־משה  <BR>עבדיך  נשאו  את־ראש<BR>אנשי  המלחמה  אשר<BR>בידנו  ולא־  נפקד<BR>ממנו  איש׃
ונקרב  את־קרבן  <BR>יהוה  איש  אשר  מצא<BR>כלי־זהב  אצעדה<BR>וצמיד  טבעת  עגיל<BR>וכומז  לכפר<BR>על־נפשתינו  לפני<BR>יהוה׃
ויקח  משה  ואלעזר  <BR>הכהן  את־הזהב  מאתם<BR>כל  כלי  מעשה׃
ויהי  כל־זהב  <BR>התרומה  אשר  הרימו<BR>ליהוה  ששה  עשר  אלף<BR>שבע־מאות  וחמשים<BR>שקל  מאת  שרי<BR>האלפים  ומאת  שרי<BR>המאות׃
אנשי  הצבא  בזזו  <BR>איש  לו׃
ויקח  משה  ואלעזר  <BR>הכהן  את־הזהב  מאת<BR>שרי  האלפים  והמאות<BR>ויבאו  אתו  אל־אהל<BR>מועד  זכרון<BR>לבני־ישראל  לפני<BR>יהוה׃
