ויען  אליפז  התימני  <BR>ויאמר׃
החכם  יענה  דעת־רוח  <BR>וימלא  קדים  בטנו׃
הוכח  בדבר  לא  <BR>יסכון  ומלים<BR>לא־יועיל  בם׃
אף־אתה  תפר  יראה  <BR>ותגרע  שיחה<BR>לפני־אל׃
כי  יאלף  עונך  פיך  <BR>ותבחר  לשון<BR>ערומים׃
ירשיעך  פיך  <BR>ולא־אני  ושפתיך<BR>יענו־בך׃
הראישון  אדם  תולד  <BR>ולפני  גבעות<BR>חוללת׃
הבסוד  אלוה  תשמע  <BR>ותגרע  אליך  חכמה׃
מה־ידעת  ולא  נדע  <BR>תבין  ולא־עמנו<BR>הוא׃
גם־שב  גם־ישיש  בנו  <BR>כביר  מאביך  ימים׃
המעט  ממך  תנחמות  <BR>אל  ודבר  לאט  עמך׃
מה־יקחך  לבך  <BR>ומה־ירזמון  עיניך׃
כי־תשיב  אל־אל  <BR>רוחך  והצאת  מפיך<BR>מלין׃
מה־אנוש  כי־יזכה  <BR>וכי־יצדק  ילוד<BR>אשה׃
הן  בקדשו  לא  יאמין  <BR>ושמים  לא־זכו<BR>בעיניו׃
אף  כי־נתעב  ונאלח  <BR>איש־שתה  כמים<BR>עולה׃
אחוך  שמע־לי  <BR>וזה־חזיתי  ואספרה׃
אשר־חכמים  יגידו  <BR>ולא  כחדו  מאבותם׃
להם  לבדם  נתנה  <BR>הארץ  ולא־עבר  זר<BR>בתוכם׃
כל־ימי  רשע  הוא  <BR>מתחולל  ומספר  שנים<BR>נצפנו  לעריץ׃
קול־פחדים  באזניו  <BR>בשלום  שודד<BR>יבואנו׃
לא־יאמין  שוב  <BR>מני־חשך  וצפו  הוא<BR>אלי־חרב׃
נדד  הוא  ללחם  איה  <BR>ידע  כי־נכון  בידו<BR>יום־חשך׃
יבעתהו  צר  ומצוקה  <BR>תתקפהו  כמלך  עתיד<BR>לכידור׃
כי־נטה  אל־אל  ידו  <BR>ואל־שדי  יתגבר׃
ירוץ  אליו  בצואר  <BR>בעבי  גבי  מגניו׃
כי־כסה  פניו  בחלבו  <BR>ויעש  פימה<BR>עלי־כסל׃
וישכון  ערים  <BR>נכחדות  בתים<BR>לא־ישבו  למו  אשר<BR>התעתדו  לגלים׃
לא־יעשר  ולא־יקום  <BR>חילו  ולא־יטה  לארץ<BR>מנלם׃
לא־יסור  מני־חשך  <BR>ינקתו  תיבש  שלהבת<BR>ויסור  ברוח  פיו׃
אל־יאמן  בשו  נתעה  <BR>כי־שוא  תהיה<BR>תמורתו׃
בלא־יומו  תמלא  <BR>וכפתו  לא  רעננה׃
יחמס  כגפן  בסרו  <BR>וישלך  כזית  נצתו׃
כי־עדת  חנף  גלמוד  <BR>ואש  אכלה<BR>אהלי־שחד׃
הרה  עמל  וילד  און  <BR>ובטנם  תכין  מרמה׃
