ועתה  שחקו  עלי  <BR>צעירים  ממני  לימים<BR>אשר־מאסתי  אבותם<BR>לשית  עם־כלבי<BR>צאני׃
גם־כח  ידיהם  למה  <BR>לי  עלימו  אבד  כלח׃
בחסר  ובכפן  גלמוד  <BR>הערקים  ציה  אמש<BR>שואה  ומשאה׃
הקטפים  מלוח  <BR>עלי־שיח  ושרש<BR>רתמים  לחמם׃
מן־גו  יגרשו  יריעו  <BR>עלימו  כגנב׃
בערוץ  נחלים  לשכן  <BR>חרי  עפר  וכפים׃
בין־שיחים  ינהקו  <BR>תחת  חרול  יספחו׃
בני־נבל  גם־בני  <BR>בלי־שם  נכאו<BR>מן־הארץ׃
ועתה  נגינתם  הייתי  <BR>ואהי  להם  למלה׃
תעבוני  רחקו  מני  <BR>ומפני  לא־חשכו  רק׃
כי־יתרו  פתח  <BR>ויענני  ורסן  מפני<BR>שלחו׃
על־ימין  פרחח  <BR>יקומו  רגלי  שלחו<BR>ויסלו  עלי  ארחות<BR>אידם׃
נתסו  נתיבתי  להותי  <BR>יעילו  לא  עזר  למו׃
כפרץ  רחב  יאתיו  <BR>תחת  שאה  התגלגלו׃
ההפך  עלי  בלהות  <BR>תרדף  כרוח  נדבתי<BR>וכעב  עברה  ישעתי׃
ועתה  עלי  תשתפך  <BR>נפשי  יאחזוני<BR>ימי־עני׃
לילה  עצמי  נקר  <BR>מעלי  וערקי  לא<BR>ישכבון׃
ברב־כח  יתחפש  <BR>לבושי  כפי  כתנתי<BR>יאזרני׃
הרני  לחמר  ואתמשל  <BR>כעפר  ואפר׃
אשוע  אליך  ולא  <BR>תענני  עמדתי<BR>ותתבנן  בי׃
תהפך  לאכזר  לי  <BR>בעצם  ידך  תשטמני׃
תשאני  אל־רוח  <BR>תרכיבני  ותמגגני<BR>תשוה׃
כי־ידעתי  מות  <BR>תשיבני  ובית  מועד<BR>לכל־חי׃
אך  לא־בעי  ישלח־יד  <BR>אם־בפידו  להן  שוע׃
אם־לא  בכיתי  <BR>לקשה־יום  עגמה<BR>נפשי  לאביון׃
כי  טוב  קויתי  ויבא  <BR>רע  ואיחלה  לאור<BR>ויבא  אפל׃
מעי  רתחו  ולא־דמו  <BR>קדמני  ימי־עני׃
קדר  הלכתי  בלא  חמה  <BR>קמתי  בקהל  אשוע׃
אח  הייתי  לתנים  <BR>ורע  לבנות  יענה׃
עורי  שחר  מעלי  <BR>ועצמי־חרה<BR>מני־חרב׃
ויהי  לאבל  כנרי  <BR>ועגבי  לקול  בכים׃
