וישבתו  שלשת  <BR>האנשים  האלה  מענות<BR>את־איוב  כי  הוא<BR>צדיק  בעיניו׃
ויחר  אף  אליהוא  <BR>בן־ברכאל  הבוזי<BR>ממשפחת  רם  באיוב<BR>חרה  אפו  על־צדקו<BR>נפשו  מאלהים׃
ובשלשת  רעיו  חרה  <BR>אפו  על  אשר<BR>לא־מצאו  מענה<BR>וירשיעו  את־איוב׃
ואליהו  חכה  <BR>את־איוב  בדברים  כי<BR>זקנים־המה  ממנו<BR>לימים׃
וירא  אליהוא  כי  <BR>אין  מענה  בפי  שלשת<BR>האנשים  ויחר  אפו׃
ויען  אליהוא  <BR>בן־ברכאל  הבוזי<BR>ויאמר  צעיר  אני<BR>לימים  ואתם  ישישים<BR>על־כן  זחלתי  ואירא<BR>מחות  דעי  אתכם׃
אמרתי  ימים  ידברו  <BR>ורב  שנים  ידיעו<BR>חכמה׃
אכן  רוח־היא  באנוש  <BR>ונשמת  שדי  תבינם׃
לא־רבים  יחכמו  <BR>וזקנים  יבינו<BR>משפט׃
לכן  אמרתי  שמעה־לי  <BR>אחוה  דעי  אף־אני׃
הן  הוחלתי  לדבריכם  <BR>אזין  עד־תבונתיכם<BR>עד־תחקרון  מלין׃
ועדיכם  אתבונן  <BR>והנה  אין  לאיוב<BR>מוכיח  עונה  אמריו<BR>מכם׃
פן־תאמרו  מצאנו  <BR>חכמה  אל  ידפנו<BR>לא־איש׃
ולא־ערך  אלי  מלין  <BR>ובאמריכם  לא<BR>אשיבנו׃
חתו  לא־ענו  עוד  <BR>העתיקו  מהם  מלים׃
והוחלתי  כי־לא  <BR>ידברו  כי  עמדו<BR>לא־ענו  עוד׃
אענה  אף־אני  חלקי  <BR>אחוה  דעי  אף־אני׃
כי  מלתי  מלים  <BR>הציקתני  רוח  בטני׃
הנה־בטני  כיין  <BR>לא־יפתח  כאבות<BR>חדשים  יבקע׃
אדברה  וירוח־לי  <BR>אפתח  שפתי  ואענה׃
אל־נא  אשא  פני־איש  <BR>ואל־אדם  לא  אכנה׃
כי  לא  ידעתי  אכנה  <BR>כמעט  ישאני  עשני׃
