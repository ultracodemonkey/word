ויען  צפר  הנעמתי  <BR>ויאמר׃
לכן  שעפי  ישיבוני  <BR>ובעבור  חושי  בי׃
מוסר  כלמתי  אשמע  <BR>ורוח  מבינתי<BR>יענני׃
הזאת  ידעת  מני־עד  <BR>מני  שים  אדם<BR>עלי־ארץ׃
כי  רננת  רשעים  <BR>מקרוב  ושמחת  חנף<BR>עדי־רגע׃
אם־יעלה  לשמים  <BR>שיאו  וראשו  לעב<BR>יגיע׃
כגללו  לנצח  יאבד  <BR>ראיו  יאמרו  איו׃
כחלום  יעוף  ולא  <BR>ימצאוהו  וידד<BR>כחזיון  לילה׃
עין  שזפתו  ולא  <BR>תוסיף  ולא־עוד<BR>תשורנו  מקומו׃
בניו  ירצו  דלים  <BR>וידיו  תשבנה  אונו׃
עצמותיו  מלאו  <BR>עלומו  ועמו  על־עפר<BR>תשכב׃
אם־תמתיק  בפיו  רעה  <BR>יכחידנה  תחת<BR>לשונו׃
יחמל  עליה  ולא  <BR>יעזבנה  וימנענה<BR>בתוך  חכו׃
לחמו  במעיו  נהפך  <BR>מרורת  פתנים<BR>בקרבו׃
חיל  בלע  ויקאנו  <BR>מבטנו  יורשנו  אל׃
ראש־פתנים  יינק  <BR>תהרגהו  לשון  אפעה׃
אל־ירא  בפלגות  <BR>נהרי  נחלי  דבש<BR>וחמאה׃
משיב  יגע  ולא  יבלע  <BR>כחיל  תמורתו  ולא<BR>יעלס׃
כי־רצץ  עזב  דלים  <BR>בית  גזל  ולא<BR>יבנהו׃
כי  לא־ידע  שלו  <BR>בבטנו  בחמודו  לא<BR>ימלט׃
אין־שריד  לאכלו  <BR>על־כן  לא־יחיל<BR>טובו׃
במלאות  שפקו  יצר  <BR>לו  כל־יד  עמל<BR>תבואנו׃
יהי  למלא  בטנו  <BR>ישלח־בו  חרון  אפו<BR>וימטר  עלימו<BR>בלחומו׃
יברח  מנשק  ברזל  <BR>תחלפהו  קשת  נחושה׃
שלף  ויצא  מגוה  <BR>וברק  ממררתו  יהלך<BR>עליו  אמים׃
כל־חשך  טמון  <BR>לצפוניו  תאכלהו  אש<BR>לא־נפח  ירע  שריד<BR>באהלו׃
יגלו  שמים  עונו  <BR>וארץ  מתקוממה  לו׃
יגל  יבול  ביתו  <BR>נגרות  ביום  אפו׃
זה  חלק־אדם  רשע  <BR>מאלהים  ונחלת  אמרו<BR>מאל׃
