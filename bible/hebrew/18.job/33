ואולם  שמע־נא  איוב  <BR>מלי  וכל־דברי<BR>האזינה׃
הנה־נא  פתחתי  פי  <BR>דברה  לשוני  בחכי׃
ישר־לבי  אמרי  ודעת  <BR>שפתי  ברור  מללו׃
רוח־אל  עשתני  <BR>ונשמת  שדי  תחיני׃
אם־תוכל  השיבני  <BR>ערכה  לפני  התיצבה׃
הן־אני  כפיך  לאל  <BR>מחמר  קרצתי<BR>גם־אני׃
הנה  אמתי  לא  תבעתך  <BR>ואכפי  עליך<BR>לא־יכבד׃
אך  אמרת  באזני  <BR>וקול  מלין  אשמע׃
זך  אני  בלי  פשע  חף  <BR>אנכי  ולא  עון  לי׃
הן  תנואות  עלי  <BR>ימצא  יחשבני  לאויב<BR>לו׃
ישם  בסד  רגלי  ישמר  <BR>כל־ארחתי׃
הן־זאת  לא־צדקת  <BR>אענך  כי־ירבה  אלוה<BR>מאנוש׃
מדוע  אליו  ריבות  <BR>כי  כל־דבריו<BR>לא־יענה׃
כי־באחת  ידבר־אל  <BR>ובשתים  לא  ישורנה׃
בחלום  חזיון  לילה  <BR>בנפל  תרדמה<BR>על־אנשים  בתנומות<BR>עלי  משכב׃
אז  יגלה  אזן  אנשים  <BR>ובמסרם  יחתם׃
להסיר  אדם  מעשה  <BR>וגוה  מגבר  יכסה׃
יחשך  נפשו  מני־שחת  <BR>וחיתו  מעבר  בשלח׃
והוכח  במכאוב  <BR>על־משכבו  וריב<BR>עצמיו  אתן׃
וזהמתו  חיתו  לחם  <BR>ונפשו  מאכל  תאוה׃
יכל  בשרו  מראי  <BR>ושפי  עצמותיו  לא<BR>ראו׃
ותקרב  לשחת  נפשו  <BR>וחיתו  לממתים׃
אם־יש  עליו  מלאך  <BR>מליץ  אחד  מני־אלף<BR>להגיד  לאדם  ישרו׃
ויחננו  ויאמר  <BR>פדעהו  מרדת  שחת<BR>מצאתי  כפר׃
רטפש  בשרו  מנער  <BR>ישוב  לימי  עלומיו׃
יעתר  אל־אלוה  <BR>וירצהו  וירא  פניו<BR>בתרועה  וישב  לאנוש<BR>צדקתו׃
ישר  על־אנשים  <BR>ויאמר  חטאתי  וישר<BR>העויתי  ולא־שוה<BR>לי׃
פדה  נפשי  מעבר  <BR>בשחת  וחיתי  באור<BR>תראה׃
הן־כל־אלה  יפעל־אל  <BR>פעמים  שלוש<BR>עם־גבר׃
להשיב  נפשו  <BR>מני־שחת  לאור  באור<BR>החיים׃
הקשב  איוב  שמע־לי  <BR>החרש  ואנכי  אדבר׃
אם־יש־מלין  השיבני  <BR>דבר  כי־חפצתי<BR>צדקך׃
אם־אין  אתה  שמע־לי  <BR>החרש  ואאלפך  חכמה׃
