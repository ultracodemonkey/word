ויען  בלדד  השחי  <BR>ויאמר׃
עד־אנה  תשימון  <BR>קנצי  למלין  תבינו<BR>ואחר  נדבר׃
מדוע  נחשבנו  כבהמה  <BR>נטמינו  בעיניכם׃
טרף  נפשו  באפו  <BR>הלמענך  תעזב  ארץ<BR>ויעתק־צור  ממקמו׃
גם  אור  רשעים  ידעך  <BR>ולא־יגה  שביב  אשו׃
אור  חשך  באהלו  <BR>ונרו  עליו  ידעך׃
יצרו  צעדי  אונו  <BR>ותשליכהו  עצתו׃
כי־שלח  ברשת  <BR>ברגליו  ועל־שבכה<BR>יתהלך׃
יאחז  בעקב  פח  יחזק  <BR>עליו  צמים׃
טמון  בארץ  חבלו  <BR>ומלכדתו  עלי  נתיב׃
סביב  בעתהו  בלהות  <BR>והפיצהו  לרגליו׃
יהי־רעב  אנו  ואיד  <BR>נכון  לצלעו׃
יאכל  בדי  עורו  <BR>יאכל  בדיו  בכור<BR>מות׃
ינתק  מאהלו  מבטחו  <BR>ותצעדהו  למלך<BR>בלהות׃
תשכון  באהלו  <BR>מבלי־לו  יזרה<BR>על־נוהו  גפרית׃
מתחת  שרשיו  יבשו  <BR>וממעל  ימל  קצירו׃
זכרו־אבד  מני־ארץ  <BR>ולא־שם  לו<BR>על־פני־חוץ׃
יהדפהו  מאור  <BR>אל־חשך  ומתבל<BR>ינדהו׃
לא  נין  לו  ולא־נכד  <BR>בעמו  ואין  שריד<BR>במגוריו׃
על־יומו  נשמו  <BR>אחרנים  וקדמנים<BR>אחזו  שער׃
אך־אלה  משכנות  עול  <BR>וזה  מקום<BR>לא־ידע־אל׃
