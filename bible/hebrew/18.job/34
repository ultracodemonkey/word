ויען  אליהוא  <BR>ויאמר׃
שמעו  חכמים  מלי  <BR>וידעים  האזינו  לי׃
כי־אזן  מלין  תבחן  <BR>וחך  יטעם  לאכל׃
משפט  נבחרה־לנו  <BR>נדעה  בינינו<BR>מה־טוב׃
כי־אמר  איוב  צדקתי  <BR>ואל  הסיר  משפטי׃
על־משפטי  אכזב  <BR>אנוש  חצי  בלי־פשע׃
מי־גבר  כאיוב  <BR>ישתה־לעג  כמים׃
וארח  לחברה  <BR>עם־פעלי  און  וללכת<BR>עם־אנשי־רשע׃
כי־אמר  לא  <BR>יסכן־גבר  ברצתו<BR>עם־אלהים׃
לכן  אנשי  לבב  שמעו  <BR>לי  חללה  לאל  מרשע<BR>ושדי  מעול׃
כי  פעל  אדם  <BR>ישלם־לו  וכארח  איש<BR>ימצאנו׃
אף־אמנם  אל  <BR>לא־ירשיע  ושדי<BR>לא־יעות  משפט׃
מי־פקד  עליו  ארצה  <BR>ומי  שם  תבל  כלה׃
אם־ישים  אליו  לבו  <BR>רוחו  ונשמתו  אליו<BR>יאסף׃
יגוע  כל־בשר  יחד  <BR>ואדם  על־עפר  ישוב׃
ואם־בינה  שמעה־זאת  <BR>האזינה  לקול  מלי׃
האף  שונא  משפט  <BR>יחבוש  ואם־צדיק<BR>כביר  תרשיע׃
האמר  למלך  בליעל  <BR>רשע  אל־נדיבים׃
אשר  לא־נשא  פני  <BR>שרים  ולא  נכר־שוע<BR>לפני־דל  כי־מעשה<BR>ידיו  כלם׃
רגע  ימתו  וחצות  <BR>לילה  יגעשו  עם<BR>ויעברו  ויסירו<BR>אביר  לא  ביד׃
כי־עיניו  <BR>על־דרכי־איש<BR>וכל־צעדיו  יראה׃
אין־חשך  ואין  <BR>צלמות  להסתר  שם<BR>פעלי  און׃
כי  לא  על־איש  ישים  <BR>עוד  להלך  אל־אל<BR>במשפט׃
ירע  כבירים  לא־חקר  <BR>ויעמד  אחרים  תחתם׃
לכן  יכיר  מעבדיהם  <BR>והפך  לילה  וידכאו׃
תחת־רשעים  ספקם  <BR>במקום  ראים׃
אשר  על־כן  סרו  <BR>מאחריו  וכל־דרכיו<BR>לא  השכילו׃
להביא  עליו  <BR>צעקת־דל  וצעקת<BR>עניים  ישמע׃
והוא  ישקט  ומי  <BR>ירשע  ויסתר  פנים<BR>ומי  ישורנו<BR>ועל־גוי  ועל־אדם<BR>יחד׃
ממלך  אדם  חנף  <BR>ממקשי  עם׃
כי־אל־אל  האמר  <BR>נשאתי  לא  אחבל׃
בלעדי  אחזה  אתה  <BR>הרני  אם־עול  פעלתי<BR>לא  אסיף׃
המעמך  ישלמנה  <BR>כי־מאסת  כי־אתה<BR>תבחר  ולא־אני<BR>ומה־ידעת  דבר׃
אנשי  לבב  יאמרו  לי  <BR>וגבר  חכם  שמע  לי׃
איוב  לא־בדעת  ידבר  <BR>ודבריו  לא  בהשכיל׃
אבי  יבחן  איוב  <BR>עד־נצח  על־תשבת<BR>באנשי־און׃
כי  יסיף  על־חטאתו  <BR>פשע  בינינו  יספוק<BR>וירב  אמריו  לאל׃
