ויסף  איוב  שאת  <BR>משלו  ויאמר׃
מי־יתנני  <BR>כירחי־קדם  כימי<BR>אלוה  ישמרני׃
בהלו  נרו  עלי  ראשי  <BR>לאורו  אלך  חשך׃
כאשר  הייתי  בימי  <BR>חרפי  בסוד  אלוה<BR>עלי  אהלי׃
בעוד  שדי  עמדי  <BR>סביבותי  נערי׃
ברחץ  הליכי  בחמה  <BR>וצור  יצוק  עמדי<BR>פלגי־שמן׃
בצאתי  שער  עלי־קרת  <BR>ברחוב  אכין  מושבי׃
ראוני  נערים  <BR>ונחבאו  וישישים<BR>קמו  עמדו׃
שרים  עצרו  במלים  <BR>וכף  ישימו  לפיהם׃
קול־נגידים  נחבאו  <BR>ולשונם  לחכם  דבקה׃
כי  אזן  שמעה  <BR>ותאשרני  ועין  ראתה<BR>ותעידני׃
כי־אמלט  עני  משוע  <BR>ויתום  ולא־עזר  לו׃
ברכת  אבד  עלי  תבא  <BR>ולב  אלמנה  ארנן׃
צדק  לבשתי  וילבשני  <BR>כמעיל  וצניף<BR>משפטי׃
עינים  הייתי  לעור  <BR>ורגלים  לפסח  אני׃
אב  אנכי  לאביונים  <BR>ורב  לא־ידעתי<BR>אחקרהו׃
ואשברה  מתלעות  עול  <BR>ומשניו  אשליך  טרף׃
ואמר  עם־קני  אגוע  <BR>וכחול  ארבה  ימים׃
שרשי  פתוח  אלי־מים  <BR>וטל  ילין  בקצירי׃
כבודי  חדש  עמדי  <BR>וקשתי  בידי  תחליף׃
לי־שמעו  ויחלו  <BR>וידמו  למו  עצתי׃
אחרי  דברי  לא  ישנו  <BR>ועלימו  תטף  מלתי׃
ויחלו  כמטר  לי  <BR>ופיהם  פערו<BR>למלקוש׃
אשחק  אלהם  לא  <BR>יאמינו  ואור  פני<BR>לא  יפילון׃
אבחר  דרכם  ואשב  <BR>ראש  ואשכון  כמלך<BR>בגדוד  כאשר  אבלים<BR>ינחם׃
