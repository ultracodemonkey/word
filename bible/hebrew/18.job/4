ויען  אליפז  התימני  <BR>ויאמר׃
הנסה  דבר  אליך  <BR>תלאה  ועצר  במלין<BR>מי  יוכל׃
הנה  יסרת  רבים  <BR>וידים  רפות  תחזק׃
כושל  יקימון  מליך  <BR>וברכים  כרעות<BR>תאמץ׃
כי  עתה  תבוא  אליך  <BR>ותלא  תגע  עדיך<BR>ותבהל׃
הלא  יראתך  כסלתך  <BR>תקותך  ותם  דרכיך׃
זכר־נא  מי  הוא  נקי  <BR>אבד  ואיפה  ישרים<BR>נכחדו׃
כאשר  ראיתי  חרשי  <BR>און  וזרעי  עמל<BR>יקצרהו׃
מנשמת  אלוה  יאבדו  <BR>ומרוח  אפו  יכלו׃
שאגת  אריה  וקול  <BR>שחל  ושני  כפירים<BR>נתעו׃
ליש  אבד  מבלי־טרף  <BR>ובני  לביא  יתפרדו׃
ואלי  דבר  יגנב  <BR>ותקח  אזני  שמץ<BR>מנהו׃
בשעפים  מחזינות  <BR>לילה  בנפל  תרדמה<BR>על־אנשים׃
פחד  קראני  ורעדה  <BR>ורב  עצמותי  הפחיד׃
ורוח  על־פני  יחלף  <BR>תסמר  שערת  בשרי׃
יעמד  ולא־אכיר  <BR>מראהו  תמונה  לנגד<BR>עיני  דממה  וקול<BR>אשמע׃
האנוש  מאלוה  יצדק  <BR>אם  מעשהו<BR>יטהר־גבר׃
הן  בעבדיו  לא  <BR>יאמין  ובמלאכיו<BR>ישים  תהלה׃
אף  שכני  בתי־חמר  <BR>אשר־בעפר  יסודם<BR>ידכאום  לפני־עש׃
מבקר  לערב  יכתו  <BR>מבלי  משים  לנצח<BR>יאבדו׃
הלא־נסע  יתרם  בם  <BR>ימותו  ולא  בחכמה׃
