כי  יש  לכסף  מוצא  <BR>ומקום  לזהב  יזקו׃
ברזל  מעפר  יקח  <BR>ואבן  יצוק  נחושה׃
קץ  שם  לחשך  <BR>ולכל־תכלית  הוא<BR>חוקר  אבן  אפל<BR>וצלמות׃
פרץ  נחל  מעם־גר  <BR>הנשכחים  מני־רגל<BR>דלו  מאנוש  נעו׃
ארץ  ממנה  יצא־לחם  <BR>ותחתיה  נהפך<BR>כמו־אש׃
מקום־ספיר  אבניה  <BR>ועפרת  זהב  לו׃
נתיב  לא־ידעו  עיט  <BR>ולא  שזפתו  עין<BR>איה׃
לא־הדריכהו  <BR>בני־שחץ  לא־עדה<BR>עליו  שחל׃
בחלמיש  שלח  ידו  <BR>הפך  משרש  הרים׃
בצורות  יארים  בקע  <BR>וכל־יקר  ראתה<BR>עינו׃
מבכי  נהרות  חבש  <BR>ותעלמה  יצא  אור׃
והחכמה  מאין  תמצא  <BR>ואי  זה  מקום  בינה׃
לא־ידע  אנוש  ערכה  <BR>ולא  תמצא  בארץ<BR>החיים׃
תהום  אמר  לא  <BR>בי־היא  וים  אמר<BR>אין  עמדי׃
לא־יתן  סגור  תחתיה  <BR>ולא  ישקל  כסף<BR>מחירה׃
לא־תסלה  בכתם  <BR>אופיר  בשהם  יקר<BR>וספיר׃
לא־יערכנה  זהב  <BR>וזכוכית  ותמורתה<BR>כלי־פז׃
ראמות  וגביש  לא  <BR>יזכר  ומשך  חכמה<BR>מפנינים׃
לא־יערכנה  <BR>פטדת־כוש  בכתם<BR>טהור  לא  תסלה׃
והחכמה  מאין  תבוא  <BR>ואי  זה  מקום  בינה׃
ונעלמה  מעיני  <BR>כל־חי  ומעוף  השמים<BR>נסתרה׃
אבדון  ומות  אמרו  <BR>באזנינו  שמענו<BR>שמעה׃
אלהים  הבין  דרכה  <BR>והוא  ידע<BR>את־מקומה׃
כי־הוא  לקצות־הארץ  <BR>יביט  תחת  כל־השמים<BR>יראה׃
לעשות  לרוח  משקל  <BR>ומים  תכן  במדה׃
בעשתו  למטר  חק  <BR>ודרך  לחזיז  קלות׃
אז  ראה  ויספרה  <BR>הכינה  וגם־חקרה׃
ויאמר  לאדם  הן  <BR>יראת  אדני  היא<BR>חכמה  וסור  מרע<BR>בינה׃
