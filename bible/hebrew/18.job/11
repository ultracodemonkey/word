ויען  צפר  הנעמתי  <BR>ויאמר׃
הרב  דברים  לא  יענה  <BR>ואם־איש  שפתים<BR>יצדק׃
בדיך  מתים  יחרישו  <BR>ותלעג  ואין  מכלם׃
ותאמר  זך  לקחי  ובר  <BR>הייתי  בעיניך׃
ואולם  מי־יתן  אלוה  <BR>דבר  ויפתח  שפתיו<BR>עמך׃
ויגד־לך  תעלמות  <BR>חכמה  כי־כפלים<BR>לתושיה  ודע  כי־ישה<BR>לך  אלוה  מעונך׃
החקר  אלוה  תמצא  אם  <BR>עד־תכלית  שדי<BR>תמצא׃
גבהי  שמים  מה־תפעל  <BR>עמקה  משאול<BR>מה־תדע׃
ארכה  מארץ  מדה  <BR>ורחבה  מני־ים׃
אם־יחלף  ויסגיר  <BR>ויקהיל  ומי<BR>ישיבנו׃
כי־הוא  ידע  <BR>מתי־שוא  וירא־און<BR>ולא  יתבונן׃
ואיש  נבוב  ילבב  <BR>ועיר  פרא  אדם<BR>יולד׃
אם־אתה  הכינות  לבך  <BR>ופרשת  אליו  כפך׃
אם־און  בידך  <BR>הרחיקהו  ואל־תשכן<BR>באהליך  עולה׃
כי־אז  תשא  פניך  <BR>ממום  והיית  מצק<BR>ולא  תירא׃
כי־אתה  עמל  תשכח  <BR>כמים  עברו  תזכר׃
ומצהרים  יקום  חלד  <BR>תעפה  כבקר  תהיה׃
ובטחת  כי־יש  תקוה  <BR>וחפרת  לבטח  תשכב׃
ורבצת  ואין  מחריד  <BR>וחלו  פניך  רבים׃
ועיני  רשעים  <BR>תכלינה  ומנוס  אבד<BR>מנהם  ותקותם<BR>מפח־נפש׃
