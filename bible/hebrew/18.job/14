אדם  ילוד  אשה  קצר  <BR>ימים  ושבע־רגז׃
כציץ  יצא  וימל  <BR>ויברח  כצל  ולא<BR>יעמוד׃
אף־על־זה  פקחת  <BR>עינך  ואתי  תביא<BR>במשפט  עמך׃
מי־יתן  טהור  מטמא  <BR>לא  אחד׃
אם  חרוצים  ימיו  <BR>מספר־חדשיו  אתך<BR>חקו  עשית  ולא<BR>יעבור׃
שעה  מעליו  ויחדל  <BR>עד־ירצה  כשכיר<BR>יומו׃
כי  יש  לעץ  תקוה  <BR>אם־יכרת  ועוד<BR>יחליף  וינקתו  לא<BR>תחדל׃
אם־יזקין  בארץ  <BR>שרשו  ובעפר  ימות<BR>גזעו׃
מריח  מים  יפרח  <BR>ועשה  קציר<BR>כמו־נטע׃
וגבר  ימות  ויחלש  <BR>ויגוע  אדם  ואיו׃
אזלו־מים  מני־ים  <BR>ונהר  יחרב  ויבש׃
ואיש  שכב  ולא־יקום  <BR>עד־בלתי  שמים  לא<BR>יקיצו  ולא־יערו<BR>משנתם׃
מי  יתן  בשאול  <BR>תצפנני  תסתירני<BR>עד־שוב  אפך  תשית<BR>לי  חק  ותזכרני׃
אם־ימות  גבר  היחיה  <BR>כל־ימי  צבאי  איחל<BR>עד־בוא  חליפתי׃
תקרא  ואנכי  אענך  <BR>למעשה  ידיך  תכסף׃
כי־עתה  צעדי  תספור  <BR>לא־תשמור<BR>על־חטאתי׃
חתם  בצרור  פשעי  <BR>ותטפל  על־עוני׃
ואולם  הר־נופל  <BR>יבול  וצור  יעתק<BR>ממקמו׃
אבנים  שחקו  מים  <BR>תשטף־ספיחיה<BR>עפר־ארץ  ותקות<BR>אנוש  האבדת׃
תתקפהו  לנצח  ויהלך  <BR>משנה  פניו<BR>ותשלחהו׃
יכבדו  בניו  ולא  <BR>ידע  ויצערו<BR>ולא־יבין  למו׃
אך־בשרו  עליו  יכאב  <BR>ונפשו  עליו  תאבל׃
