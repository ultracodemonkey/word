נקטה  נפשי  בחיי  <BR>אעזבה  עלי  שיחי<BR>אדברה  במר  נפשי׃
אמר  אל־אלוה  <BR>אל־תרשיעני<BR>הודיעני  על<BR>מה־תריבני׃
הטוב  לך  כי־תעשק  <BR>כי־תמאס  יגיע  כפיך<BR>ועל־עצת  רשעים<BR>הופעת׃
העיני  בשר  לך  <BR>אם־כראות  אנוש<BR>תראה׃
הכימי  אנוש  ימיך  <BR>אם־שנותיך  כימי<BR>גבר׃
כי־תבקש  לעוני  <BR>ולחטאתי  תדרוש׃
על־דעתך  כי־לא  <BR>ארשע  ואין  מידך<BR>מציל׃
ידיך  עצבוני  <BR>ויעשוני  יחד  סביב<BR>ותבלעני׃
זכר־נא  כי־כחמר  <BR>עשיתני  ואל־עפר<BR>תשיבני׃
הלא  כחלב  תתיכני  <BR>וכגבנה  תקפיאני׃
עור  ובשר  תלבישני  <BR>ובעצמות  וגידים<BR>תסככני׃
חיים  וחסד  עשית  <BR>עמדי  ופקדתך  שמרה<BR>רוחי׃
ואלה  צפנת  בלבבך  <BR>ידעתי  כי־זאת  עמך׃
אם־חטאתי  ושמרתני  <BR>ומעוני  לא  תנקני׃
אם־רשעתי  אללי  לי  <BR>וצדקתי  לא־אשא<BR>ראשי  שבע  קלון<BR>וראה  עניי׃
ויגאה  כשחל  תצודני  <BR>ותשב  תתפלא־בי׃
תחדש  עדיך  נגדי  <BR>ותרב  כעשך  עמדי<BR>חליפות  וצבא  עמי׃
ולמה  מרחם  הצאתני  <BR>אגוע  ועין<BR>לא־תראני׃
כאשר  לא־הייתי  <BR>אהיה  מבטן  לקבר<BR>אובל׃
הלא־מעט  ימי  יחדל  <BR>ישית  ממני  ואבליגה<BR>מעט׃
בטרם  אלך  ולא  אשוב  <BR>אל־ארץ  חשך<BR>וצלמות׃
ארץ  עיפתה  כמו  אפל  <BR>צלמות  ולא  סדרים<BR>ותפע  כמו־אפל׃
