הן־כל  ראתה  עיני  <BR>שמעה  אזני  ותבן<BR>לה׃
כדעתכם  ידעתי  <BR>גם־אני  לא־נפל<BR>אנכי  מכם׃
אולם  אני  אל־שדי  <BR>אדבר  והוכח  אל־אל<BR>אחפץ׃
ואולם  אתם  <BR>טפלי־שקר  רפאי  אלל<BR>כלכם׃
מי־יתן  החרש  <BR>תחרישון  ותהי  לכם<BR>לחכמה׃
שמעו־נא  תוכחתי  <BR>ורבות  שפתי<BR>הקשיבו׃
הלאל  תדברו  עולה  <BR>ולו  תדברו  רמיה׃
הפניו  תשאון  <BR>אם־לאל  תריבון׃
הטוב  כי־יחקר  אתכם  <BR>אם־כהתל  באנוש<BR>תהתלו  בו׃
הוכח  יוכיח  אתכם  <BR>אם־בסתר  פנים<BR>תשאון׃
הלא  שאתו  תבעת  <BR>אתכם  ופחדו  יפל<BR>עליכם׃
זכרניכם  משלי־אפר  <BR>לגבי־חמר  גביכם׃
החרישו  ממני  <BR>ואדברה־אני  ויעבר<BR>עלי  מה׃
על־מה  אשא  בשרי  <BR>בשני  ונפשי  אשים<BR>בכפי׃
הן  יקטלני  לא  איחל  <BR>אך־דרכי  אל־פניו<BR>אוכיח׃
גם־הוא־לי  לישועה  <BR>כי־לא  לפניו  חנף<BR>יבוא׃
שמעו  שמוע  מלתי  <BR>ואחותי  באזניכם׃
הנה־נא  ערכתי  משפט  <BR>ידעתי  כי־אני<BR>אצדק׃
מי־הוא  יריב  עמדי  <BR>כי־עתה  אחריש<BR>ואגוע׃
אך־שתים  אל־תעש  <BR>עמדי  אז  מפניך  לא<BR>אסתר׃
כפך  מעלי  הרחק  <BR>ואמתך  אל־תבעתני׃
וקרא  ואנכי  אענה  <BR>או־אדבר  והשיבני׃
כמה  לי  עונות  <BR>וחטאות  פשעי<BR>וחטאתי  הדיעני׃
למה־פניך  תסתיר  <BR>ותחשבני  לאויב  לך׃
העלה  נדף  תערוץ  <BR>ואת־קש  יבש  תרדף׃
כי־תכתב  עלי  מררות  <BR>ותורישני  עונות<BR>נעורי׃
ותשם  בסד  רגלי  <BR>ותשמור  כל־ארחותי<BR>על־שרשי  רגלי<BR>תתחקה׃
והוא  כרקב  יבלה  <BR>כבגד  אכלו  עש׃
