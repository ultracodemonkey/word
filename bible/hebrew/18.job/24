מדוע  משדי  <BR>לא־נצפנו  עתים<BR>וידעו  לא־חזו<BR>ימיו׃
גבלות  ישיגו  עדר  <BR>גזלו  וירעו׃
חמור  יתומים  ינהגו  <BR>יחבלו  שור  אלמנה׃
יטו  אביונים  מדרך  <BR>יחד  חבאו<BR>עניי־ארץ׃
הן  פראים  במדבר  <BR>יצאו  בפעלם  משחרי<BR>לטרף  ערבה  לו  לחם<BR>לנערים׃
בשדה  בלילו  יקצירו  <BR>וכרם  רשע  ילקשו׃
ערום  ילינו  מבלי  <BR>לבוש  ואין  כסות<BR>בקרה׃
מזרם  הרים  ירטבו  <BR>ומבלי  מחסה<BR>חבקו־צור׃
יגזלו  משד  יתום  <BR>ועל־עני  יחבלו׃
ערום  הלכו  בלי  <BR>לבוש  ורעבים  נשאו<BR>עמר׃
בין־שורתם  יצהירו  <BR>יקבים  דרכו<BR>ויצמאו׃
מעיר  מתים  ינאקו  <BR>ונפש־חללים  תשוע<BR>ואלוה  לא־ישים<BR>תפלה׃
המה  היו  במרדי־אור  <BR>לא־הכירו  דרכיו<BR>ולא  ישבו<BR>בנתיבתיו׃
לאור  יקום  רוצח  <BR>יקטל־עני  ואביון<BR>ובלילה  יהי  כגנב׃
ועין  נאף  שמרה  נשף  <BR>לאמר  לא־תשורני<BR>עין  וסתר  פנים<BR>ישים׃
חתר  בחשך  בתים  <BR>יומם  חתמו־למו<BR>לא־ידעו  אור׃
כי  יחדו  בקר  למו  <BR>צלמות  כי־יכיר<BR>בלהות  צלמות׃
קל־הוא  על־פני־מים  <BR>תקלל  חלקתם  בארץ<BR>לא־יפנה  דרך<BR>כרמים׃
ציה  גם־חם  יגזלו  <BR>מימי־שלג  שאול<BR>חטאו׃
ישכחהו  רחם  מתקו  <BR>רמה  עוד  לא־יזכר<BR>ותשבר  כעץ  עולה׃
רעה  עקרה  לא  תלד  <BR>ואלמנה  לא  ייטיב׃
ומשך  אבירים  בכחו  <BR>יקום  ולא־יאמין<BR>בחיין׃
יתן־לו  לבטח  וישען  <BR>ועיניהו<BR>על־דרכיהם׃
רומו  מעט  ואיננו  <BR>והמכו  ככל  יקפצון<BR>וכראש  שבלת  ימלו׃
ואם־לא  אפו  מי  <BR>יכזיבני  וישם  לאל<BR>מלתי׃
