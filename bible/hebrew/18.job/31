ברית  כרתי  לעיני  <BR>ומה  אתבונן<BR>על־בתולה׃
ומה  חלק  אלוה  ממעל  <BR>ונחלת  שדי  ממרמים׃
הלא־איד  לעול  ונכר  <BR>לפעלי  און׃
הלא־הוא  יראה  דרכי  <BR>וכל־צעדי  יספור׃
אם־הלכתי  עם־שוא  <BR>ותחש  על־מרמה<BR>רגלי׃
ישקלני  במאזני־צדק  <BR>וידע  אלוה  תמתי׃
אם  תטה  אשרי  מני  <BR>הדרך  ואחר  עיני<BR>הלך  לבי  ובכפי  דבק<BR>מאום׃
אזרעה  ואחר  יאכל  <BR>וצאצאי  ישרשו׃
אם־נפתה  לבי  <BR>על־אשה  ועל־פתח<BR>רעי  ארבתי׃
תטחן  לאחר  אשתי  <BR>ועליה  יכרעון<BR>אחרין׃
כי־הוא  זמה  והיא  <BR>עון  פלילים׃
כי  אש  היא  <BR>עד־אבדון  תאכל<BR>ובכל־תבואתי  תשרש׃
אם־אמאס  משפט  עבדי  <BR>ואמתי  ברבם  עמדי׃
ומה  אעשה  כי־יקום  <BR>אל  וכי־יפקד  מה<BR>אשיבנו׃
הלא־בבטן  עשני  <BR>עשהו  ויכננו  ברחם<BR>אחד׃
אם־אמנע  מחפץ  דלים  <BR>ועיני  אלמנה  אכלה׃
ואכל  פתי  לבדי  <BR>ולא־אכל  יתום<BR>ממנה׃
כי  מנעורי  גדלני  <BR>כאב  ומבטן  אמי<BR>אנחנה׃
אם־אראה  אובד  מבלי  <BR>לבוש  ואין  כסות<BR>לאביון׃
אם־לא  ברכוני  חלצו  <BR>ומגז  כבשי  יתחמם׃
אם־הניפותי  <BR>על־יתום  ידי<BR>כי־אראה  בשער<BR>עזרתי׃
כתפי  משכמה  תפול  <BR>ואזרעי  מקנה  תשבר׃
כי  פחד  אלי  איד  אל  <BR>ומשאתו  לא  אוכל׃
אם־שמתי  זהב  כסלי  <BR>ולכתם  אמרתי<BR>מבטחי׃
אם־אשמח  כי־רב  <BR>חילי  וכי־כביר<BR>מצאה  ידי׃
אם־אראה  אור  כי  <BR>יהל  וירח  יקר  הלך׃
ויפת  בסתר  לבי  <BR>ותשק  ידי  לפי׃
גם־הוא  עון  פלילי  <BR>כי־כחשתי  לאל<BR>ממעל׃
אם־אשמח  בפיד  <BR>משנאי  והתעררתי<BR>כי־מצאו  רע׃
ולא־נתתי  לחטא  חכי  <BR>לשאל  באלה  נפשו׃
אם־לא  אמרו  מתי  <BR>אהלי  מי־יתן  מבשרו<BR>לא  נשבע׃
בחוץ  לא־ילין  גר  <BR>דלתי  לארח  אפתח׃
אם־כסיתי  כאדם  <BR>פשעי  לטמון  בחבי<BR>עוני׃
כי  אערוץ  המון  רבה  <BR>ובוז־משפחות  יחתני<BR>ואדם  לא־אצא  פתח׃
מי  יתן־לי  שמע  לי  <BR>הן־תוי  שדי  יענני<BR>וספר  כתב  איש<BR>ריבי׃
אם־לא  על־שכמי  <BR>אשאנו  אענדנו<BR>עטרות  לי׃
מספר  צעדי  אגידנו  <BR>כמו־נגיד  אקרבנו׃
אם־עלי  אדמתי  תזעק  <BR>ויחד  תלמיה<BR>יבכיון׃
אם־כחה  אכלתי  <BR>בלי־כסף  ונפש<BR>בעליה  הפחתי׃
תחת  חטה  יצא  חוח  <BR>ותחת־שערה  באשה<BR>תמו  דברי  איוב׃
