ויסף  איוב  שאת  <BR>משלו  ויאמר׃
חי־אל  הסיר  משפטי  <BR>ושדי  המר  נפשי׃
כי־כל־עוד  נשמתי  <BR>בי  ורוח  אלוה<BR>באפי׃
אם־תדברנה  שפתי  <BR>עולה  ולשוני<BR>אם־יהגה  רמיה׃
חלילה  לי  אם־אצדיק  <BR>אתכם  עד־אגוע<BR>לא־אסיר  תמתי<BR>ממני׃
בצדקתי  החזקתי  ולא  <BR>ארפה  לא־יחרף  לבבי<BR>מימי׃
יהי  כרשע  איבי  <BR>ומתקוממי  כעול׃
כי  מה־תקות  חנף  כי  <BR>יבצע  כי  ישל  אלוה<BR>נפשו׃
הצעקתו  ישמע  אל  <BR>כי־תבוא  עליו  צרה׃
אם־על־שדי  יתענג  <BR>יקרא  אלוה  בכל־עת׃
אורה  אתכם  ביד־אל  <BR>אשר  עם־שדי  לא<BR>אכחד׃
הן־אתם  כלכם  חזיתם  <BR>ולמה־זה  הבל<BR>תהבלו׃
זה  חלק־אדם  רשע  <BR>עם־אל  ונחלת<BR>עריצים  משדי  יקחו׃
אם־ירבו  בניו  <BR>למו־חרב  וצאצאיו<BR>לא  ישבעו־לחם׃
שרידו  במות  יקברו  <BR>ואלמנתיו  לא<BR>תבכינה׃
אם־יצבר  כעפר  כסף  <BR>וכחמר  יכין  מלבוש׃
יכין  וצדיק  ילבש  <BR>וכסף  נקי  יחלק׃
בנה  כעש  ביתו  <BR>וכסכה  עשה  נצר׃
עשיר  ישכב  ולא  <BR>יאסף  עיניו  פקח<BR>ואיננו׃
תשיגהו  כמים  בלהות  <BR>לילה  גנבתו  סופה׃
ישאהו  קדים  וילך  <BR>וישערהו  ממקמו׃
וישלך  עליו  ולא  <BR>יחמל  מידו  ברוח<BR>יברח׃
ישפק  עלימו  כפימו  <BR>וישרק  עליו  ממקמו׃
