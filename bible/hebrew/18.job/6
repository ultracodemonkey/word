ויען  איוב  ויאמר׃  
לו  שקול  ישקל  כעשי  <BR>והיתי  במאזנים<BR>ישאו־יחד׃
כי־עתה  מחול  ימים  <BR>יכבד  על־כן  דברי<BR>לעו׃
כי  חצי  שדי  עמדי  <BR>אשר  חמתם  שתה  רוחי<BR>בעותי  אלוה<BR>יערכוני׃
הינהק־פרא  עלי־דשא  <BR>אם  יגעה־שור<BR>על־בלילו׃
היאכל  תפל  <BR>מבלי־מלח<BR>אם־יש־טעם  בריר<BR>חלמות׃
מאנה  לנגוע  נפשי  <BR>המה  כדוי  לחמי׃
מי־יתן  תבוא  שאלתי  <BR>ותקותי  יתן  אלוה׃
ויאל  אלוה  וידכאני  <BR>יתר  ידו  ויבצעני׃
ותהי  עוד  נחמתי  <BR>ואסלדה  בחילה  לא<BR>יחמול  כי־לא  כחדתי<BR>אמרי  קדוש׃
מה־כחי  כי־איחל  <BR>ומה־קצי  כי־אאריך<BR>נפשי׃
אם־כח  אבנים  כחי  <BR>אם־בשרי  נחוש׃
האם  אין  עזרתי  בי  <BR>ותשיה  נדחה  ממני׃
למס  מרעהו  חסד  <BR>ויראת  שדי  יעזוב׃
אחי  בגדו  כמו־נחל  <BR>כאפיק  נחלים<BR>יעברו׃
הקדרים  מני־קרח  <BR>עלימו  יתעלם־שלג׃
בעת  יזרבו  נצמתו  <BR>בחמו  נדעכו<BR>ממקומם׃
ילפתו  ארחות  דרכם  <BR>יעלו  בתהו  ויאבדו׃
הביטו  ארחות  תמא  <BR>הליכת  שבא<BR>קוו־למו׃
בשו  כי־בטח  באו  <BR>עדיה  ויחפרו׃
כי־עתה  הייתם  לא  <BR>תראו  חתת  ותיראו׃
הכי־אמרתי  הבו  לי  <BR>ומכחכם  שחדו  בעדי׃
ומלטוני  מיד־צר  <BR>ומיד  עריצים<BR>תפדוני׃
הורוני  ואני  אחריש  <BR>ומה־שגיתי  הבינו<BR>לי׃
מה־נמרצו  אמרי־ישר  <BR>ומה־יוכיח  הוכח<BR>מכם׃
הלהוכח  מלים  תחשבו  <BR>ולרוח  אמרי  נאש׃
אף־על־יתום  תפילו  <BR>ותכרו  על־ריעכם׃
ועתה  הואילו  <BR>פנו־בי  ועל־פניכם<BR>אם־אכזב׃
שבו־נא  אל־תהי  <BR>עולה  ושבי  עוד<BR>צדקי־בה׃
היש־בלשוני  עולה  <BR>אם־חכי  לא־יבין<BR>הוות׃
