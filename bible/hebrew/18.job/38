ויען־יהוה  את־איוב  <BR>מנהסערה  ויאמר׃
מי  זה  מחשיך  עצה  <BR>במלין  בלי־דעת׃
אזר־נא  כגבר  חלציך  <BR>ואשאלך  והודיעני׃
איפה  היית  <BR>ביסדי־ארץ  הגד<BR>אם־ידעת  בינה׃
מי־שם  ממדיה  כי  <BR>תדע  או  מי־נטה<BR>עליה  קו׃
על־מה  אדניה  הטבעו  <BR>או  מי־ירה  אבן<BR>פנתה׃
ברן־יחד  כוכבי  בקר  <BR>ויריעו  כל־בני<BR>אלהים׃
ויסך  בדלתים  ים  <BR>בגיחו  מרחם  יצא׃
בשומי  ענן  לבשו  <BR>וערפל  חתלתו׃
ואשבר  עליו  חקי  <BR>ואשים  בריח<BR>ודלתים׃
ואמר  עד־פה  תבוא  <BR>ולא  תסיף  ופא־ישית<BR>בגאון  גליך׃
המימיך  צוית  בקר  <BR>ידעתה  שחר  מקמו׃
לאחז  בכנפות  הארץ  <BR>וינערו  רשעים<BR>ממנה׃
תתהפך  כחמר  חותם  <BR>ויתיצבו  כמו  לבוש׃
וימנע  מרשעים  אורם  <BR>וזרוע  רמה  תשבר׃
הבאת  עד־נבכי־ים  <BR>ובחקר  תהום<BR>התהלכת׃
הנגלו  לך  שערי־מות  <BR>ושערי  צלמות  תראה׃
התבננת  <BR>עד־רחבי־ארץ  הגד<BR>אם־ידעת  כלה׃
אי־זה  הדרך  <BR>ישכן־אור  וחשך<BR>אי־זה  מקמו׃
כי  תקחנו  אל־גבולו  <BR>וכי־תבין  נתיבות<BR>ביתו׃
ידעת  כי־אז  תולד  <BR>ומספר  ימיך  רבים׃
הבאת  אל־אצרות  שלג  <BR>ואצרות  ברד  תראה׃
אשר־חשכתי  לעת־צר  <BR>ליום  קרב  ומלחמה׃
אי־זה  הדרך  יחלק  <BR>אור  יפץ  קדים<BR>עלי־ארץ׃
מי־פלג  לשטף  תעלה  <BR>ודרך  לחזיז  קלות׃
להמטיר  על־ארץ  <BR>לא־איש  מדבר<BR>לא־אדם  בו׃
להשביע  שאה  ומשאה  <BR>ולהצמיח  מצא  דשא׃
היש־למטר  אב  או  <BR>מי־הוליד  אגלי־טל׃
מבטן  מי  יצא  הקרח  <BR>וכפר  שמים  מי<BR>ילדו׃
כאבן  מים  יתחבאו  <BR>ופני  תהום  יתלכדו׃
התקשר  מעדנות  כימה  <BR>או־משכות  כסיל<BR>תפתח׃
התציא  מזרות  בעתו  <BR>ועיש  על־בניה<BR>תנחם׃
הידעת  חקות  שמים  <BR>אם־תשים  משטרו<BR>בארץ׃
התרים  לעב  קולך  <BR>ושפעת־מים  תכסך׃
התשלח  ברקים  וילכו  <BR>ויאמרו  לך  הננו׃
מי־שת  בטחות  חכמה  <BR>או  מי־נתן  לשכוי<BR>בינה׃
מי־יספר  שחקים  <BR>בחכמה  ונבלי  שמים<BR>מי  ישכיב׃
בצקת  עפר  למוצק  <BR>ורגבים  ידבקו׃
התצוד  ללביא  טרף  <BR>וחית  כפירים  תמלא׃
כי־ישחו  במעונות  <BR>ישבו  בסכה<BR>למו־ארב׃
מי  יכין  לערב  צידו  <BR>כי־ילדו  אל־אל<BR>ישועו  יתעו<BR>לבלי־אכל׃
