רוחי  חבלה  ימי  <BR>נזעכו  קברים  לי׃
אם־לא  התלים  עמדי  <BR>ובהמרותם  תלן<BR>עיני׃
שימה־נא  ערבני  עמך  <BR>מי  הוא  לידי  יתקע׃
כי־לבם  צפנת  משכל  <BR>על־כן  לא  תרמם׃
לחלק  יגיד  רעים  <BR>ועיני  בניו  תכלנה׃
והצגני  למשל  עמים  <BR>ותפת  לפנים  אהיה׃
ותכה  מכעש  עיני  <BR>ויצרי  כצל  כלם׃
ישמו  ישרים  על־זאת  <BR>ונקי  על־חנף<BR>יתערר׃
ויאחז  צדיק  דרכו  <BR>וטהר־ידים  יסיף<BR>אמץ׃
ואולם  כלם  תשבו  <BR>ובאו  נא  ולא־אמצא<BR>בכם  חכם׃
ימי  עברו  זמתי  <BR>נתקו  מורשי  לבבי׃
לילה  ליום  ישימו  <BR>אור  קרוב<BR>מפני־חשך׃
אם־אקוה  שאול  ביתי  <BR>בחשך  רפדתי  יצועי׃
לשחת  קראתי  אבי  <BR>אתה  אמי  ואחתי<BR>לרמה׃
ואיה  אפו  תקותי  <BR>ותקותי  מי  ישורנה׃
בדי  שאל  תרדנה  <BR>אם־יחד  על־עפר<BR>נחת׃
