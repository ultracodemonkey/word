ויען  איוב  ויאמר׃  
עד־אנה  תוגיון  <BR>נפשי  ותדכאונני<BR>במלים׃
זה  עשר  פעמים  <BR>תכלימוני  לא־תבשו<BR>תהכרו־לי׃
ואף־אמנם  שגיתי  <BR>אתי  תלין  משוגתי׃
אם־אמנם  עלי  <BR>תגדילו  ותוכיחו<BR>עלי  חרפתי׃
דעו־אפו  כי־אלוה  <BR>עותני  ומצודו  עלי<BR>הקיף׃
הן  אצעק  חמס  ולא  <BR>אענה  אשוע  ואין<BR>משפט׃
ארחי  גדר  ולא  <BR>אעבור  ועל  נתיבותי<BR>חשך  ישים׃
כבודי  מעלי  הפשיט  <BR>ויסר  עטרת  ראשי׃
יתצני  סביב  ואלך  <BR>ויסע  כעץ  תקותי׃
ויחר  עלי  אפו  <BR>ויחשבני  לו  כצריו׃
יחד  יבאו  גדודיו  <BR>ויסלו  עלי  דרכם<BR>ויחנו  סביב  לאהלי׃
אחי  מעלי  הרחיק  <BR>וידעי  אך־זרו<BR>ממני׃
חדלו  קרובי  ומידעי  <BR>שכחוני׃
גרי  ביתי  ואמהתי  <BR>לזר  תחשבני  נכרי<BR>הייתי  בעיניהם׃
לעבדי  קראתי  ולא  <BR>יענה  במו־פי<BR>אתחנן־לו׃
רוחי  זרה  לאשתי  <BR>וחנתי  לבני  בטני׃
גם־עוילים  מאסו  בי  <BR>אקומה  וידברו־בי׃
תעבוני  כל־מתי  <BR>סודי  וזה־אהבתי<BR>נהפכו־בי׃
בעורי  ובבשרי  דבקה  <BR>עצמי  ואתמלטה  בעור<BR>שני׃
חנני  חנני  אתם  רעי  <BR>כי  יד־אלוה  נגעה<BR>בי׃
למה  תרדפני  כמו־אל  <BR>ומבשרי  לא  תשבעו׃
מי־יתן  אפו  <BR>ויכתבון  מלי<BR>מי־יתן  בספר<BR>ויחקו׃
בעט־ברזל  ועפרת  <BR>לעד  בצור  יחצבון׃
ואני  ידעתי  גאלי  <BR>חי  ואחרון  על־עפר<BR>יקום׃
ואחר  עורי  <BR>נקפו־זאת  ומבשרי<BR>אחזה  אלוה׃
אשר  אני  אחזה־לי  <BR>ועיני  ראו  ולא־זר<BR>כלו  כליתי  בחקי׃
כי  תאמרו  <BR>מה־נרדף־לו  ושרש<BR>דבר  נמצא־בי׃
גורו  לכם  מפני־חרב  <BR>כי־חמה  עונות  חרב<BR>למען  תדעון  שדין׃
