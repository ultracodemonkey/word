ויען  בלדד  השוחי  <BR>ויאמר׃
עד־אן  תמלל־אלה  <BR>ורוח  כביר<BR>אמרי־פיך׃
האל  יעות  משפט  <BR>ואם־שדי  יעות־צדק׃
אם־בניך  חטאו־לו  <BR>וישלחם  ביד־פשעם׃
אם־אתה  תשחר  אל־אל  <BR>ואל־שדי  תתחנן׃
אם־זך  וישר  אתה  <BR>כי־עתה  יעיר  עליך<BR>ושלם  נות  צדקך׃
והיה  ראשיתך  מצער  <BR>ואחריתך  ישגה  מאד׃
כי־שאל־נא  לדר  <BR>רישון  וכונן  לחקר<BR>אבותם׃
כי־תמול  אנחנו  ולא  <BR>נדע  כי  צל  ימינו<BR>עלי־ארץ׃
הלא־הם  יורוך  <BR>יאמרו  לך  ומלבם<BR>יוצאו  מלים׃
היגאה־גמא  בלא  בצה  <BR>ישגה־אחו  בלי־מים׃
עדנו  באבו  לא  יקטף  <BR>ולפני  כל־חציר<BR>ייבש׃
כן  ארחות  כל־שכחי  <BR>אל  ותקות  חנף<BR>תאבד׃
אשר־יקוט  כסלו  <BR>ובית  עכביש  מבטחו׃
ישען  על־ביתו  ולא  <BR>יעמד  יחזיק  בו  ולא<BR>יקום׃
רטב  הוא  לפני־שמש  <BR>ועל  גנתו  ינקתו<BR>תצא׃
על־גל  שרשיו  יסבכו  <BR>בית  אבנים  יחזה׃
אם־יבלענו  ממקומו  <BR>וכחש  בו  לא<BR>ראיתיך׃
הן־הוא  משוש  דרכו  <BR>ומעפר  אחר  יצמחו׃
הן־אל  לא  ימאס־תם  <BR>ולא־יחזיק<BR>ביד־מרעים׃
עד־ימלה  שחוק  פיך  <BR>ושפתיך  תרועה׃
שנאיך  ילבשו־בשת  <BR>ואהל  רשעים  איננו׃
