ויען  יהוה  את־איוב  <BR>ויאמר׃
הרב  עם־שדי  יסור  <BR>מוכיח  אלוה  יעננה׃
ויען  איוב  את־יהוה  <BR>ויאמר׃
הן  קלתי  מה  אשיבך  <BR>ידי  שמתי  למו־פי׃
אחת  דברתי  ולא  <BR>אענה  ושתים  ולא<BR>אוסיף׃
ויען־יהוה  את־איוב  <BR>מנסערה  ויאמר׃
אזר־נא  כגבר  חלציך  <BR>אשאלך  והודיעני׃
האף  תפר  משפטי  <BR>תרשיעני  למען<BR>תצדק׃
ואם־זרוע  כאל  לך  <BR>ובקול  כמהו  תרעם׃
עדה  נא  גאון  וגבה  <BR>והוד  והדר  תלבש׃
הפץ  עברות  אפך  <BR>וראה  כל־גאה<BR>והשפילהו׃
ראה  כל־גאה  <BR>הכניעהו  והדך<BR>רשעים  תחתם׃
טמנם  בעפר  יחד  <BR>פניהם  חבש  בטמון׃
וגם־אני  אודך  <BR>כי־תושע  לך  ימינך׃
הנה־נא  בהמות  <BR>אשר־עשיתי  עמך<BR>חציר  כבקר  יאכל׃
הנה־נא  כחו  במתניו  <BR>ואנו  בשרירי  בטנו׃
יחפץ  זנבו  כמו־ארז  <BR>גידי  פחדו  ישרגו׃
עצמיו  אפיקי  נחושה  <BR>גרמיו  כמטיל  ברזל׃
הוא  ראשית  דרכי־אל  <BR>העשו  יגש  חרבו׃
כי־בול  הרים  <BR>ישאו־לו  וכל־חית<BR>השדה  ישחקו־שם׃
תחת־צאלים  ישכב  <BR>בסתר  קנה  ובצה׃
יסכהו  צאלים  צללו  <BR>יסבוהו  ערבי־נחל׃
הן  יעשק  נהר  לא  <BR>יחפוז  יבטח<BR>כי־יגיח  ירדן<BR>אל־פיהו׃
בעיניו  יקחנו  <BR>במוקשים  ינקב־אף׃
