ויען  איוב  ויאמר׃  
שמעתי  כאלה  רבות  <BR>מנחמי  עמל  כלכם׃
הקץ  לדברי־רוח  או  <BR>מה־ימריצך  כי<BR>תענה׃
גם  אנכי  ככם  אדברה  <BR>לו־יש  נפשכם  תחת<BR>נפשי  אחבירה  עליכם<BR>במלים  ואניעה<BR>עליכם  במו  ראשי׃
אאמצכם  במו־פי  <BR>וניד  שפתי  יחשך׃
אם־אדברה  לא־יחשך  <BR>כאבי  ואחדלה<BR>מה־מני  יהלך׃
אך־עתה  הלאני  <BR>השמות  כל־עדתי׃
ותקמטני  לעד  היה  <BR>ויקם  בי  כחשי  בפני<BR>יענה׃
אפו  טרף  וישטמני  <BR>חרק  עלי  בשניו  צרי<BR>ילטוש  עיניו  לי׃
פערו  עלי  בפיהם  <BR>בחרפה  הכו  לחיי<BR>יחד  עלי  יתמלאון׃
יסגירני  אל  אל  <BR>עויל  ועל־ידי<BR>רשעים  ירטני׃
שלו  הייתי  <BR>ויפרפרני  ואחז<BR>בערפי  ויפצפצני<BR>ויקימני  לו  למטרה׃
יסבו  עלי  רביו  <BR>יפלח  כליותי  ולא<BR>יחמול  ישפך  לארץ<BR>מררתי׃
יפרצני  פרץ  <BR>על־פני־פרץ  ירץ<BR>עלי  כגבור׃
שק  תפרתי  עלי  גלדי  <BR>ועללתי  בעפר  קרני׃
פני  חמרמרה  <BR>מני־בכי  ועל  עפעפי<BR>צלמות׃
על  לא־חמס  בכפי  <BR>ותפלתי  זכה׃
ארץ  אל־תכסי  דמי  <BR>ואל־יהי  מקום<BR>לזעקתי׃
גם־עתה  הנה־בשמים  <BR>עדי  ושהדי<BR>במרומים׃
מליצי  רעי  אל־אלוה  <BR>דלפה  עיני׃
ויוכח  לגבר  <BR>עם־אלוה  ובן־אדם<BR>לרעהו׃
כי־שנות  מספר  <BR>יאתיו  וארח<BR>לא־אשוב  אהלך׃
