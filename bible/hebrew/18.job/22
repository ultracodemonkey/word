ויען  אליפז  התמני  <BR>ויאמר׃
הלאל  יסכן־גבר  <BR>כי־יסכן  עלימו<BR>משכיל׃
החפץ  לשדי  כי  תצדק  <BR>ואם־בצע  כי־תתם<BR>דרכיך׃
המיראתך  יכיחך  <BR>יבוא  עמך  במשפט׃
הלא  רעתך  רבה  <BR>ואין־קץ  לעונתיך׃
כי־תחבל  אחיך  חנם  <BR>ובגדי  ערומים<BR>תפשיט׃
לא־מים  עיף  תשקה  <BR>ומרעב  תמנע־לחם׃
ואיש  זרוע  לו  הארץ  <BR>ונשוא  פנים  ישב<BR>בה׃
אלמנות  שלחת  ריקם  <BR>וזרעות  יתמים<BR>ידכא׃
על־כן  סביבותיך  <BR>פחים  ויבהלך  פחד<BR>פתאם׃
או־חשך  לא־תראה  <BR>ושפעת־מים  תכסך׃
הלא־אלוה  גבה  שמים  <BR>וראה  ראש  כוכבים<BR>כי־רמו׃
ואמרת  מה־ידע  אל  <BR>הבעד  ערפל  ישפוט׃
עבים  סתר־לו  ולא  <BR>יראה  וחוג  שמים<BR>יתהלך׃
הארח  עולם  תשמר  <BR>אשר  דרכו  מתי־און׃
אשר־קמטו  ולא־עת  <BR>נהר  יוצק  יסודם׃
האמרים  לאל  סור  <BR>ממנו  ומה־יפעל  שדי<BR>למו׃
והוא  מלא  בתיהם  <BR>טוב  ועצת  רשעים<BR>רחקה  מני׃
יראו  צדיקים  <BR>וישמחו  ונקי<BR>ילעג־למו׃
אם־לא  נכחד  קימנו  <BR>ויתרם  אכלה  אש׃
הסכן־נא  עמו  ושלם  <BR>בהם  תבואתך  טובה׃
קח־נא  מפיו  תורה  <BR>ושים  אמריו  בלבבך׃
אם־תשוב  עד־שדי  <BR>תבנה  תרחיק  עולה<BR>מאהלך׃
ושית־על־עפר  בצר  <BR>ובצור  נחלים<BR>אופיר׃
והיה  שדי  בצריך  <BR>וכסף  תועפות  לך׃
כי־אז  על־שדי  <BR>תתענג  ותשא<BR>אל־אלוה  פניך׃
תעתיר  אליו  וישמעך  <BR>ונדריך  תשלם׃
ותגזר־אומר  ויקם  <BR>לך  ועל־דרכיך  נגה<BR>אור׃
כי־השפילו  ותאמר  <BR>גוה  ושח  עינים<BR>יושע׃
ימלט  אי־נקי  ונמלט  <BR>בבר  כפיך׃
