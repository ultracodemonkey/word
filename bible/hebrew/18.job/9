ויען  איוב  ויאמר׃  
אמנם  ידעתי  כי־כן  <BR>ומה־יצדק  אנוש<BR>עם־אל׃
אם־יחפץ  לריב  עמו  <BR>לא־יעננו  אחת<BR>מני־אלף׃
חכם  לבב  ואמיץ  כח  <BR>מי־הקשה  אליו<BR>וישלם׃
המעתיק  הרים  ולא  <BR>ידעו  אשר  הפכם<BR>באפו׃
המרגיז  ארץ  ממקומה  <BR>ועמודיה  יתפלצון׃
האמר  לחרס  ולא  <BR>יזרח  ובעד  כוכבים<BR>יחתם׃
נטה  שמים  לבדו  <BR>ודורך  על־במתי  ים׃
עשה־עש  כסיל  וכימה  <BR>וחדרי  תמן׃
עשה  גדלות  עד־אין  <BR>חקר  ונפלאות<BR>עד־אין  מספר׃
הן  יעבר  עלי  ולא  <BR>אראה  ויחלף<BR>ולא־אבין  לו׃
הן  יחתף  מי  ישיבנו  <BR>מי־יאמר  אליו<BR>מה־תעשה׃
אלוה  לא־ישיב  אפו  <BR>תחתו  שחחו  עזרי<BR>רהב׃
אף  כי־אנכי  אעננו  <BR>אבחרה  דברי  עמו׃
אשר  אם־צדקתי  לא  <BR>אענה  למשפטי<BR>אתחנן׃
אם־קראתי  ויענני  <BR>לא־אאמין  כי־יאזין<BR>קולי׃
אשר־בשערה  ישופני  <BR>והרבה  פצעי  חנם׃
לא־יתנני  השב  רוחי  <BR>כי  ישבעני  ממררים׃
אם־לכח  אמיץ  הנה  <BR>ואם־למשפט  מי<BR>יועידני׃
אם־אצדק  פי  <BR>ירשיעני  תם־אני<BR>ויעקשני׃
תם־אני  לא־אדע  <BR>נפשי  אמאס  חיי׃
אחת  היא  על־כן  <BR>אמרתי  תם  ורשע  הוא<BR>מכלה׃
אם־שוט  ימית  פתאם  <BR>למסת  נקים  ילעג׃
ארץ  נתנה  ביד־רשע  <BR>פני־שפטיה  יכסה<BR>אם־לא  אפוא<BR>מי־הוא׃
וימי  קלו  מני־רץ  <BR>ברחו  לא־ראו  טובה׃
חלפו  עם־אניות  אבה  <BR>כנשר  יטוש<BR>עלי־אכל׃
אם־אמרי  אשכחה  <BR>שיחי  אעזבה  פני<BR>ואבליגה׃
יגרתי  כל־עצבתי  <BR>ידעתי  כי־לא<BR>תנקני׃
אנכי  ארשע  למה־זה  <BR>הבל  איגע׃
אם־התרחצתי  <BR>במו־שלג  והזכותי<BR>בבר  כפי׃
אז  בשחת  תטבלני  <BR>ותעבוני  שלמותי׃
כי־לא־איש  כמני  <BR>אעננו  נבוא  יחדו<BR>במשפט׃
לא  יש־בינינו  <BR>מוכיח  ישת  ידו<BR>על־שנינו׃
יסר  מעלי  שבטו  <BR>ואמתו  אל־תבעתני׃
אדברה  ולא  איראנו  <BR>כי  לא־כן  אנכי<BR>עמדי׃
