אחרי־כן  פתח  איוב  <BR>את־פיהו  ויקלל<BR>את־יומו׃
ויען  איוב  ויאמר׃  
יאבד  יום  אולד  בו  <BR>והלילה  אמר  הרה<BR>גבר׃
היום  ההוא  יהי  חשך  <BR>אל־ידרשהו  אלוה<BR>ממעל  ואל־תופע<BR>עליו  נהרה׃
יגאלהו  חשך  וצלמות  <BR>תשכן־עליו  עננה<BR>יבעתהו  כמרירי<BR>יום׃
הלילה  ההוא  יקחהו  <BR>אפל  אל־יחד  בימי<BR>שנה  במספר  ירחים<BR>אל־יבא׃
הנה  הלילה  ההוא  <BR>יהי  גלמוד  אל־תבא<BR>רננה  בו׃
יקבהו  אררי־יום  <BR>העתידים  ערר<BR>לויתן׃
יחשכו  כוכבי  נשפו  <BR>יקו־לאור  ואין<BR>ואל־יראה<BR>בעפעפי־שחר׃
כי  לא  סגר  דלתי  <BR>בטני  ויסתר  עמל<BR>מעיני׃
למה  לא  מרחם  אמות  <BR>מבטן  יצאתי  ואגוע׃
מדוע  קדמוני  ברכים  <BR>ומה־שדים  כי  אינק׃
כי־עתה  שכבתי  <BR>ואשקוט  ישנתי  אז<BR>ינוח  לי׃
עם־מלכים  ויעצי  <BR>ארץ  הבנים  חרבות<BR>למו׃
או  עם־שרים  זהב  <BR>להם  הממלאים  בתיהם<BR>כסף׃
או  כנפל  טמון  לא  <BR>אהיה  כעללים<BR>לא־ראו  אור׃
שם  רשעים  חדלו  רגז  <BR>ושם  ינוחו  יגיעי<BR>כח׃
יחד  אסירים  שאננו  <BR>לא  שמעו  קול  נגש׃
קטן  וגדול  שם  הוא  <BR>ועבד  חפשי  מאדניו׃
למה  יתן  לעמל  אור  <BR>וחיים  למרי  נפש׃
המחכים  למות  <BR>ואיננו  ויחפרהו<BR>ממטמונים׃
השמחים  אלי־גיל  <BR>ישישו  כי<BR>ימצאו־קבר׃
לגבר  אשר־דרכו  <BR>נסתרה  ויסך  אלוה<BR>בעדו׃
כי־לפני  לחמי  <BR>אנחתי  תבא  ויתכו<BR>כמים  שאגתי׃
כי  פחד  פחדתי  <BR>ויאתיני  ואשר<BR>יגרתי  יבא  לי׃
לא  שלותי  ולא  <BR>שקטתי  ולא־נחתי<BR>ויבא  רגז׃
