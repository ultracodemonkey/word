ויען  איוב  את־יהוה  <BR>ויאמר׃
ידעת  כי־כל  תוכל  <BR>ולא־יבצר  ממך<BR>מזמה׃
מי  זה  מעלים  עצה  <BR>בלי  דעת  לכן  הגדתי<BR>ולא  אבין  נפלאות<BR>ממני  ולא  אדע׃
שמע־נא  ואנכי  אדבר  <BR>אשאלך  והודיעני׃
לשמע־אזן  שמעתיך  <BR>ועתה  עיני  ראתך׃
על־כן  אמאס  ונחמתי  <BR>על־עפר  ואפר׃
ויהי  אחר  דבר  יהוה  <BR>את־הדברים  האלה<BR>אל־איוב  ויאמר<BR>יהוה  אל־אליפז<BR>התימני  חרה  אפי  בך<BR>ובשני  רעיך  כי  לא<BR>דברתם  אלי  נכונה<BR>כעבדי  איוב׃
ועתה  קחו־לכם  <BR>שבעה־פרים  ושבעה<BR>אילים  ולכו<BR>אל־עבדי  איוב<BR>והעליתם  עולה<BR>בעדכם  ואיוב  עבדי<BR>יתפלל  עליכם  כי<BR>אם־פניו  אשא  לבלתי<BR>עשות  עמכם  נבלה  כי<BR>לא  דברתם  אלי<BR>נכונה  כעבדי  איוב׃
וילכו  אליפז  <BR>התימני  ובלדד<BR>השוחי  צפר  הנעמתי<BR>ויעשו  כאשר  דבר<BR>אליהם  יהוה  וישא<BR>יהוה  את־פני  איוב׃
ויהוה  שב  את־שבית  <BR>איוב  בהתפללו  בעד<BR>רעהו  ויסף  יהוה<BR>את־כל־אשר  לאיוב<BR>למשנה׃
ויבאו  אליו  <BR>כל־אחיו<BR>וכל־אחיתיו<BR>וכל־ידעיו  לפנים<BR>ויאכלו  עמו  לחם<BR>בביתו  וינדו  לו<BR>וינחמו  אתו  על<BR>כל־הרעה  אשר־הביא<BR>יהוה  עליו  ויתנו־<BR>לו  איש  קשיטה  אחת<BR>ואיש  נזם  זהב  אחד׃
ויהוה  ברך  <BR>את־אחרית  איוב<BR>מראשתו  ויהי־לו<BR>ארבעה  עשר  אלף  צאן<BR>וששת  אלפים  גמלים<BR>ואלף־צמד  בקר  ואלף<BR>אתונות׃
ויהי־לו  שבענה  <BR>בנים  ושלוש  בנות׃
ויקרא  שם־האחת  <BR>ימימה  ושם  השנית<BR>קציעה  ושם  השלישית<BR>קרן  הפוך׃
ולא  נמצא  נשים  <BR>יפות  כבנות  איוב<BR>בכל־הארץ  ויתן  להם<BR>אביהם  נחלה  בתוך<BR>אחיהם׃
ויחי  איוב  <BR>אחרי־זאת  מאה<BR>וארבעים  שנה  וירא<BR>את־בניו  ואת־בני<BR>בניו  ארבעה  דרות׃
וימת  איוב  זקן  <BR>ושבע  ימים׃
