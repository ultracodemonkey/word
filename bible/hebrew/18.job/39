הידעת  עת  לדת  <BR>יעלי־סלע  חלל<BR>אילות  תשמר׃
תספר  ירחים  תמלאנה  <BR>וידעת  עת  לדתנה׃
תכרענה  ילדיהן  <BR>תפלחנה  חבליהם<BR>תשלחנה׃
יחלמו  בניהם  ירבו  <BR>בבר  יצאו  ולא־שבו<BR>למו׃
מי־שלח  פרא  חפשי  <BR>ומסרות  ערוד  מי<BR>פתח׃
אשר־שמתי  ערבה  <BR>ביתו  ומשכנותיו<BR>מלחה׃
ישחק  להמון  קריה  <BR>תשאות  נוגש  לא<BR>ישמע׃
יתור  הרים  מרעהו  <BR>ואחר  כל־ירוק<BR>ידרוש׃
היאבה  רים  עבדך  <BR>אם־ילין  על־אבוסך׃
התקשר־רים  בתלם  <BR>עבתו  אם־ישדד<BR>עמקים  אחריך׃
התבטח־בו  כי־רב  <BR>כחו  ותעזב  אליו<BR>יגיעך׃
התאמין  בו  כי־ישוב  <BR>זרעך  וגרנך  יאסף׃
כנף־רננים  נעלסה  <BR>אם־אברה  חסידה<BR>ונצה׃
כי־תעזב  לארץ  בציה  <BR>ועל־עפר  תחמם׃
ותשכח  כי־רגל  <BR>תזורה  וחית  השדה<BR>תדושה׃
הקשיח  בניה  ללא־לה  <BR>לריק  יגיעה<BR>בלי־פחד׃
כי־השה  אלוה  חכמה  <BR>ולא־חלק  לה  בבינה׃
כעת  במרום  תמריא  <BR>תשחק  לסוס  ולרכבו׃
התתן  לסוס  גבורה  <BR>התלביש  צוארו<BR>רעמה׃
התרעישנו  כארבה  <BR>הוד  נחרו  אימה׃
יחפרו  בעמק  וישיש  <BR>בכח  יצא<BR>לקראת־נשק׃
ישחק  לפחד  ולא  יחת  <BR>ולא־ישוב<BR>מפני־חרב׃
עליו  תרנה  אשפה  <BR>להב  חנית  וכידון׃
ברעש  ורגז  <BR>יגמא־ארץ<BR>ולא־יאמין  כי־קול<BR>שופר׃
בדי  שפר  יאמר  האח  <BR>ומרחוק  יריח  מלחמה<BR>רעם  שרים  ותרועה׃
המבינתך  יאבר־נץ  <BR>יפרש  כנפו  לתימן׃
אם־על־פיך  יגביה  <BR>נשר  וכי  ירים  קנו׃
סלע  ישכן  ויתלנן  <BR>על־שן־סלע  ומצודה׃
משם  חפר־אכל  <BR>למרחוק  עיניו<BR>יביטו׃
ואפרחו  יעלעו־דם  <BR>ובאשר  חללים  שם<BR>הוא׃
