ויען  איוב  ויאמר׃  
מה־עזרת  ללא־כח  <BR>הושעת  זרוע  לא־עז׃
מה־יעצת  ללא  חכמה  <BR>ותושיה  לרב  הודעת׃
את־מי  הגדת  מלין  <BR>ונשמת־מי  יצאה<BR>ממך׃
הרפאים  יחוללו  <BR>מתחת  מים  ושכניהם׃
ערום  שאול  נגדו  <BR>ואין  כסות  לאבדון׃
נטה  צפון  על־תהו  <BR>תלה  ארץ<BR>על־בלי־מה׃
צרר־מים  בעביו  <BR>ולא־נבקע  ענן<BR>תחתם׃
מאחז  פני־כסה  פרשז  <BR>עליו  עננו׃
חק־חג  על־פני־מים  <BR>עד־תכלית  אור<BR>עם־חשך׃
עמודי  שמים  ירופפו  <BR>ויתמהו  מגערתו׃
בכחו  רגע  הים  <BR>ובתובנתו  מחץ  רהב׃
ברוחו  שמים  שפרה  <BR>חללה  ידו  נחש<BR>בריח׃
הן־אלה  קצות  דרכו  <BR>ומה־שמץ  דבר<BR>נשמע־בו  ורעם<BR>גבורתו  מי  יתבונן׃
