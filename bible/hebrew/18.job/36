ויסף  אליהוא  <BR>ויאמר׃
כתר־לי  זעיר  ואחוך  <BR>כי  עוד  לאלוה<BR>מלים׃
אשא  דעי  למרחוק  <BR>ולפעלי  אתן־צדק׃
כי־אמנם  לא־שקר  <BR>מלי  תמים  דעות<BR>עמך׃
הן־אל  כביר  ולא  <BR>ימאס  כביר  כח  לב׃
לא־יחיה  רשע  ומשפט  <BR>עניים  יתן׃
לא־יגרע  מצדיק  <BR>עיניו  ואת־מלכים<BR>לכסא  וישיבם  לנצח<BR>ויגבהו׃
ואם־אסורים  בזקים  <BR>ילכדון  בחבלי־עני׃
ויגד  להם  פעלם  <BR>ופשעיהם  כי<BR>יתגברו׃
ויגל  אזנם  למוסר  <BR>ויאמר  כי־ישבון<BR>מאון׃
אם־ישמעו  ויעבדו  <BR>יכלו  ימיהם  בטוב<BR>ושניהם  בנעימים׃
ואם־לא  ישמעו  בשלח  <BR>יעברו  ויגועו<BR>בבלי־דעת׃
וחנפי־לב  ישימו  אף  <BR>לא  ישועו  כי  אסרם׃
תמת  בנער  נפשם  <BR>וחיתם  בקדשים׃
יחלץ  עני  בעניו  <BR>ויגל  בלחץ  אזנם׃
ואף  הסיתך  מפי־צר  <BR>רחב  לא־מוצק  תחתיה<BR>ונחת  שלחנך  מלא<BR>דשן׃
ודין־רשע  מלאת  דין  <BR>ומשפט  יתמכו׃
כי־חמה  פן־יסיתך  <BR>בספק  ורב־כפר<BR>אל־יטך׃
היערך  שועך  לא  בצר  <BR>וכל  מאמצי־כח׃
אל־תשאף  הלילה  <BR>לעלות  עמים  תחתם׃
השמר  אל־תפן  <BR>אל־און  כי־על־זה<BR>בחרת  מעני׃
הן־אל  ישגיב  בכחו  <BR>מי  כמהו  מורה׃
מי־פקד  עליו  דרכו  <BR>ומי־אמר  פעלת<BR>עולה׃
זכר  כי־תשגיא  פעלו  <BR>אשר  שררו  אנשים׃
כל־אדם  חזו־בו  <BR>אנוש  יביט  מרחוק׃
הן־אל  שגיא  ולא  <BR>נדע  מספר  שניו<BR>ולא־חקר׃
כי  יגרע  נטפי־מים  <BR>יזקו  מטר  לאדו׃
אשר־יזלו  שחקים  <BR>ירעפו  עלי  אדם  רב׃
אף  אם־יבין  <BR>מפרשי־עב  תשאות<BR>סכתו׃
הן־פרש  עליו  אורו  <BR>ושרשי  הים  כסה׃
כי־בם  ידין  עמים  <BR>יתן־אכל  למכביר׃
על־כפים  כסה־אור  <BR>ויצו  עליה  במפגיע׃
יגיד  עליו  רעו  <BR>מקנה  אף  על־עולה׃
