תמשך  לויתן  בחכה  <BR>ובחבל  תשקיע  לשנו׃
התשים  אגמון  באפו  <BR>ובחוח  תקוב  לחיו׃
הירבה  אליך  <BR>תחנונים  אם־ידבר<BR>אליך  רכות׃
היכרת  ברית  עמך  <BR>תקחנו  לעבד  עולם׃
התשחק־בו  כצפור  <BR>ותקשרנו  לנערותיך׃
יכרו  עליו  חברים  <BR>יחצוהו  בין<BR>כנענים׃
התמלא  בשכות  עורו  <BR>ובצלצל  דגים  ראשו׃
שים־עליו  כפך  זכר  <BR>מלחמה  אל־תוסף׃
הן־תחלתו  נכזבה  <BR>הגם  אל־מראיו  יטל׃
לא־אכזר  כי  יעורנו  <BR>ומי  הוא  לפני<BR>יתיצב׃
מי  הקדימני  ואשלם  <BR>תחת  כל־השמים<BR>לי־הוא׃
לא־אחריש  בדיו  <BR>ודבר־גבורות  וחין<BR>ערכו׃
מי־גלה  פני  לבושו  <BR>בכפל  רסנו  מי<BR>יבוא׃
דלתי  פניו  מי  פתח  <BR>סביבות  שניו  אימה׃
גאוה  אפיקי  מגנים  <BR>סגור  חותם  צר׃
אחד  באחד  יגשו  <BR>ורוח  לא־יבוא<BR>ביניהם׃
איש־באחיהו  ידבקו  <BR>יתלכדו  ולא<BR>יתפרדו׃
עטישתיו  תהל  אור  <BR>ועיניו<BR>כעפעפי־שחר׃
מפיו  לפידים  יהלכו  <BR>כידודי  אש  יתמלטו׃
מנחיריו  יצא  עשן  <BR>כדוד  נפוח  ואגמן׃
נפשו  גחלים  תלהט  <BR>ולהב  מפיו  יצא׃
בצוארו  ילין  עז  <BR>ולפניו  תדוץ  דאבה׃
מפלי  בשרו  דבקו  <BR>יצוק  עליו<BR>בל־ימוט׃
לבו  יצוק  כמו־אבן  <BR>ויצוק  כפלח  תחתית׃
משתו  יגורו  אלים  <BR>משברים  יתחטאו׃
משיגהו  חרב  בלי  <BR>תקום  חנית  מסע<BR>ושריה׃
יחשב  לתבן  ברזל  <BR>לעץ  רקבון  נחושה׃
לא־יבריחנו  בן־קשת  <BR>לקש  נהפכו־לו<BR>אבני־קלע׃
כקש  נחשבו  תותח  <BR>וישחק  לרעש  כידון׃
תחתיו  חדודי  חרש  <BR>ירפד  חרוץ<BR>עלי־טיט׃
ירתיח  כסיר  מצולה  <BR>ים  ישים  כמרקחה׃
אחריו  יאיר  נתיב  <BR>יחשב  תהום  לשיבה׃
אין־על־עפר  משלו  <BR>העשו  לבלי־חת׃
את־כל־גבה  יראה  <BR>הוא  מלך<BR>על־כל־בני־שחץ׃
