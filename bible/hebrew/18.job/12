ויען  איוב  ויאמר׃  
אמנם  כי  אתם־עם  <BR>ועמכם  תמות  חכמה׃
גם־לי  לבב  כמוכם  <BR>לא־נפל  אנכי  מכם<BR>ואת־מי־אין<BR>כמו־אלה׃
שחק  לרעהו  אהיה  <BR>קרא  לאלוה  ויענהו<BR>שחוק  צדיק  תמים׃
לפיד  בוז  לעשתות  <BR>שאנן  נכון  למועדי<BR>רגל׃
ישליו  אהלים  <BR>לשדדים  ובטחות<BR>למרגיזי  אל  לאשר<BR>הביא  אלוה  בידו׃
ואולם  שאל־נא  <BR>בהמות  ותרך  ועוף<BR>השמים  ויגד־לך׃
או  שיח  לארץ  ותרך  <BR>ויספרו  לך  דגי<BR>הים׃
מי  לא־ידע  בכל־אלה  <BR>כי  יד־יהוה  עשתה<BR>זאת׃
אשר  בידו  נפש  <BR>כל־חי  ורוח<BR>כל־בשר־איש׃
הלא־אזן  מלין  תבחן  <BR>וחך  אכל  יטעם־לו׃
בישישים  חכמה  וארך  <BR>ימים  תבונה׃
עמו  חכמה  וגבורה  <BR>לו  עצה  ותבונה׃
הן  יהרוס  ולא  יבנה  <BR>יסגר  על־איש  ולא<BR>יפתח׃
הן  יעצר  במים  <BR>ויבשו  וישלחם<BR>ויהפכו  ארץ׃
עמו  עז  ותושיה  לו  <BR>שגג  ומשגה׃
מוליך  יועצים  שולל  <BR>ושפטים  יהולל׃
מוסר  מלכים  פתח  <BR>ויאסר  אזור<BR>במתניהם׃
מוליך  כהנים  שולל  <BR>ואתנים  יסלף׃
מסיר  שפה  לנאמנים  <BR>וטעם  זקנים  יקח׃
שופך  בוז  <BR>על־נדיבים  ומזיח<BR>אפיקים  רפה׃
מגלה  עמקות  <BR>מני־חשך  ויצא  לאור<BR>צלמות׃
משגיא  לגוים  <BR>ויאבדם  שטח  לגוים<BR>וינחם׃
מסיר  לב  ראשי  <BR>עם־הארץ  ויתעם<BR>בתהו  לא־דרך׃
ימששו־חשך  ולא־אור  <BR>ויתעם  כשכור׃
