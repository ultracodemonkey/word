ויען  איוב  ויאמר׃  
שמעו  שמוע  מלתי  <BR>ותהי־זאת<BR>תנחומתיכם׃
שאוני  ואנכי  אדבר  <BR>ואחר  דברי  תלעיג׃
האנכי  לאדם  שיחי  <BR>ואם־מדוע  לא־תקצר<BR>רוחי׃
פנו־אלי  והשמו  <BR>ושימו  יד  על־פה׃
ואם־זכרתי  ונבהלתי  <BR>ואחז  בשרי  פלצות׃
מדוע  רשעים  יחיו  <BR>עתקו  גם־גברו  חיל׃
זרעם  נכון  לפניהם  <BR>עמם  וצאצאיהם<BR>לעיניהם׃
בתיהם  שלום  מפחד  <BR>ולא  שבט  אלוה<BR>עליהם׃
שורו  עבר  ולא  יגעל  <BR>תפלט  פרתו  ולא<BR>תשכל׃
ישלחו  כצאן  <BR>עויליהם  וילדיהם<BR>ירקדון׃
ישאו  כתף  וכנור  <BR>וישמחו  לקול  עוגב׃
יבלו  בטוב  ימיהם  <BR>וברגע  שאול  יחתו׃
ויאמרו  לאל  סור  <BR>ממנו  ודעת  דרכיך<BR>לא  חפצנו׃
מה־שדי  כי־נעבדנו  <BR>ומה־נועיל  כי<BR>נפגע־בו׃
הן  לא  בידם  טובם  <BR>עצת  רשעים  רחקה<BR>מני׃
כמה  נר־רשעים  ידעך  <BR>ויבא  עלימו  אידם<BR>חבלים  יחלק  באפו׃
יהיו  כתבן  <BR>לפני־רוח  וכמץ<BR>גנבתו  סופה׃
אלוה  יצפן־לבניו  <BR>אונו  ישלם  אליו<BR>וידע׃
יראו  עינו  כידו  <BR>ומחמת  שדי  ישתה׃
כי  מה־חפצו  בביתו  <BR>אחריו  ומספר  חדשיו<BR>חצצו׃
הלאל  ילמד־דעת  <BR>והוא  רמים  ישפוט׃
זה  ימות  בעצם  תמו  <BR>כלו  שלאנן  ושליו׃
עטיניו  מלאו  חלב  <BR>ומח  עצמותיו  ישקה׃
וזה  ימות  בנפש  מרה  <BR>ולא־אכל  בטובה׃
יחד  על־עפר  ישכבו  <BR>ורמה  תכסה  עליהם׃
הן  ידעתי  <BR>מחשבותיכם  ומזמות<BR>עלי  תחמסו׃
כי  תאמרו  איה  <BR>בית־נדיב  ואיה  אהל<BR>משכנות  רשעים׃
הלא  שאלתם  עוברי  <BR>דרך  ואתתם  לא<BR>תנכרו׃
כי  ליום  איד  יחשך  <BR>רע  ליום  עברות<BR>יובלו׃
מי־יגיד  על־פניו  <BR>דרכו  והוא־עשה  מי<BR>ישלם־לו׃
והוא  לקברות  יובל  <BR>ועל־גדיש  ישקוד׃
מתקו־לו  רגבי  נחל  <BR>ואחריו  כל־אדם<BR>ימשוך  ולפניו  אין<BR>מספר׃
ואיך  תנחמוני  הבל  <BR>ותשובתיכם<BR>נשאר־מעל׃
