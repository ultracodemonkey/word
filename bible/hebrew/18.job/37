אף־לזאת  יחרד  לבי  <BR>ויתר  ממקומו׃
שמעו  שמוע  ברגז  <BR>קלו  והגה  מפיו<BR>יצא׃
תחת־כל־השמים  <BR>ישרהו  ואורו<BR>על־כנפות  הארץ׃
אחריו  ישאג־קול  <BR>ירעם  בקול  גאונו<BR>ולא  יעקבם  כי־ישמע<BR>קולו׃
ירעם  אל  בקולו  <BR>נפלאות  עשה  גדלות<BR>ולא  נדע׃
כי  לשלג  יאמר  הוא  <BR>ארץ  וגשם  מטר  וגשם<BR>מטרות  עזו׃
ביד־כל־אדם  יחתום  <BR>לדעת  כל־אנשי<BR>מעשהו׃
ותבא  חיה  במו־ארב  <BR>ובמעונתיה  תשכן׃
מן־החדר  תבוא  סופה  <BR>וממזרים  קרה׃
מנשמת־אל  יתן־קרח  <BR>ורחב  מים  במוצק׃
אף־ברי  יטריח  עב  <BR>יפיץ  ענן  אורו׃
והוא  מסבות  מתהפך  <BR>בתחבולתו  לפעלם  כל<BR>אשר  יצום  על־פני<BR>תבל  ארצה׃
אם־לשבט  אם־לארצו  <BR>אם־לחסד  ימצאהו׃
האזינה  זאת  איוב  <BR>עמד  והתבונן<BR>נפלאות  אל׃
התדע  בשום־אלוה  <BR>עליהם  והופיע  אור<BR>עננו׃
התדע  על־מפלשי־עב  <BR>מפלאות  תמים  דעים׃
אשר־בגדיך  חמים  <BR>בהשקט  ארץ  מדרום׃
תרקיע  עמו  לשחקים  <BR>חזקים  כראי  מוצק׃
הודיענו  מה־נאמר  <BR>לו  לא־נערך<BR>מפני־חשך׃
היספר־לו  כי  אדבר  <BR>אם־אמר  איש  כי<BR>יבלע׃
ועתה  לא  ראו  אור  <BR>בהיר  הוא  בשחקים<BR>ורוח  עברה  ותטהרם׃
מצפון  זהב  יאתה  <BR>על־אלוה  נורא  הוד׃
שדי  לא־מצאנהו  <BR>שגיא־כח  ומשפט<BR>ורב־צדקה  לא  יענה׃
לכן  יראוהו  אנשים  <BR>לא־יראה<BR>כל־חכמי־לב׃
