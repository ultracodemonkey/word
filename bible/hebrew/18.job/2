ויהי  היום  ויבאו  <BR>בני  האלהים  להתיצב<BR>על־יהוה  ויבוא<BR>גם־השטן  בתכם<BR>להתיצב  על־יהוה׃
ויאמר  יהוה  <BR>אל־השטן  אי  מזה<BR>תבא  ויען  השטן<BR>את־יהוה  ויאמר  משט<BR>בארץ  ומהתהלך  בה׃
ויאמר  יהוה  <BR>אל־השטן  השמת  לבך<BR>אל־עבדי  איוב  כי<BR>אין  כמהו  בארץ  איש<BR>תם  וישר  ירא  אלהים<BR>וסר  מרע  ועדנו<BR>מחזיק  בתמתו<BR>ותסיתני  בו  לבלעו<BR>חנם׃
ויען  השטן  את־יהוה  <BR>ויאמר  עור  בעד־עור<BR>וכל  אשר  לאיש  יתן<BR>בעד  נפשו׃
אולם  שלח־נא  ידך  <BR>וגע  אל־עצמו<BR>ואל־בשרו  אם־לא<BR>אל־פניך  יברכך׃
ויאמר  יהוה  <BR>אל־השטן  הנו  בידך<BR>אך  את־נפשו  שמר׃
ויצא  השטן  מאת  פני  <BR>יהוה  ויך  את־איוב<BR>בשחין  רע  מכף  רגלו<BR>עד  קדקדו׃
ויקח־לו  חרש  <BR>להתגרד  בו  והוא<BR>ישב  בתוך־האפר׃
ותאמר  לו  אשתו  עדך  <BR>מחזיק  בתמתך  ברך<BR>אלהים  ומת׃
ויאמר  אליה  כדבר  <BR>אחת  הנבלות  תדברי<BR>גם  את־הטוב  נקבל<BR>מאת  האלהים<BR>ואת־הרע  לא  נקבל<BR>בכל־זאת  לא־חטא<BR>איוב  בשפתיו׃
וישמעו  שלשת  רעי  <BR>איוב  את  כל־הרעה<BR>הזאת  הבאה  עליו<BR>ויבאו  איש  ממקמו<BR>אליפז  התימני<BR>ובלדד  השוחי  וצופר<BR>הנעמתי  ויועדו<BR>יחדו  לבוא  לנוד־לו<BR>ולנחמו׃
וישאו  את־עיניהם  <BR>מרחוק  ולא  הכירהו<BR>וישאו  קולם  ויבכו<BR>ויקרעו  איש  מעלו<BR>ויזרקו  עפר<BR>על־ראשיהם  השמימה׃
וישבו  אתו  לארץ  <BR>שבעת  ימים  ושבעת<BR>לילות  ואין־דבר<BR>אליו  דבר  כי  ראו<BR>כי־גדל  הכאב  מאד׃
