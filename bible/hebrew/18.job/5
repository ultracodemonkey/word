קרא־נא  היש  עונך  <BR>ואל־מי  מקדשים<BR>תפנה׃
כי־לאויל  יהרג־כעש  <BR>ופתה  תמית  קנאה׃
אני־ראיתי  אויל  <BR>משריש  ואקוב  נוהו<BR>פתאם׃
ירחקו  בניו  מישע  <BR>וידכאו  בשער  ואין<BR>מציל׃
אשר  קצירו  רעב  <BR>יאכל  ואל־מצנים<BR>יקחהו  ושאף  צמים<BR>חילם׃
כי  לא־יצא  מעפר  <BR>און  ומאדמה<BR>לא־יצמח  עמל׃
כי־אדם  לעמל  יולד  <BR>ובני־רשף  יגביהו<BR>עוף׃
אולם  אני  אדרש  <BR>אל־אל  ואל־אלהים<BR>אשים  דברתי׃
עשה  גדלות  ואין  <BR>חקר  נפלאות  עד־אין<BR>מספר׃
הנתן  מטר  <BR>על־פני־ארץ  ושלח<BR>מים  על־פני  חוצות׃
לשום  שפלים  למרום  <BR>וקדרים  שגבו  ישע׃
מפר  מחשבות  ערומים  <BR>ולא־תעשינה  ידיהם<BR>תושיה׃
לכד  חכמים  בערמם  <BR>ועצת  נפתלים<BR>נמהרה׃
יומם  יפגשו־חשך  <BR>וכלילה  ימששו<BR>בצהרים׃
וישע  מחרב  מפיהם  <BR>ומיד  חזק  אביון׃
ותהי  לדל  תקוה  <BR>ועלתה  קפצה  פיה׃
הנה  אשרי  אנוש  <BR>יוכחנו  אלוה  ומוסר<BR>שדי  אל־תמאס׃
כי  הוא  יכאיב  <BR>ויחבש  ימחץ  וידו<BR>תרפינה׃
בשש  צרות  יצילך  <BR>ובשבע  לא־יגע  בך<BR>רע׃
ברעב  פדך  ממות  <BR>ובמלחמה  מידי  חרב׃
בשוט  לשון  תחבא  <BR>ולא־תירא  משד  כי<BR>יבוא׃
לשד  ולכפן  תשחק  <BR>ומחית  הארץ<BR>אל־תירא׃
כי  עם־אבני  השדה  <BR>בריתך  וחית  השדה<BR>השלמה־לך׃
וידעת  כי־שלום  <BR>אהלך  ופקדת  נוך<BR>ולא  תחטא׃
וידעת  כי־רב  זרעך  <BR>וצאצאיך  כעשב<BR>הארץ׃
תבוא  בכלח  אלי־קבר  <BR>כעלות  גדיש  בעתו׃
הנה־זאת  חקרנוה  <BR>כן־היא  שמענה  ואתה<BR>דע־לך׃
