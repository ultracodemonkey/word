בשביעי  בעשרים  <BR>ואחד  לחדש  היה<BR>דבר־יהוה  ביד־חגי<BR>הנביא  לאמר׃
אמר־נא  אל־זרבבל  <BR>בן־שלתיאל  פחת<BR>יהודה  ואל־יהושע<BR>בן־יהוצדק  הכהן<BR>הגדול  ואל־שארית<BR>העם  לאמר׃
מי  בכם  הנשאר  אשר  <BR>ראה  את־הבית  הזה<BR>בכבודו  הראשון  ומה<BR>אתם  ראים  אתו  עתה<BR>הלוא  כמהו  כאין<BR>בעיניכם׃
ועתה  חזק  זרבבל  <BR>נאם־יהוה  וחזק<BR>יהושע  בן־יהוצדק<BR>הכהן  הגדול  וחזק<BR>כל־עם  הארץ<BR>נאם־יהוה  ועשו<BR>כי־אני  אתכם  נאם<BR>יהוה  צבאות׃
את־הדבר  אשר־כרתי  <BR>אתכם  בצאתכם<BR>ממצרים  ורוחי  עמדת<BR>בתוככם  אל־  תיראו׃
כי  כה  אמר  יהוה  <BR>צבאות  עוד  אחת  מעט<BR>היא  ואני  מרעיש<BR>את־השמים  ואת־<BR>הארץ  ואת־הים<BR>ואת־החרבה׃
והרעשתי  <BR>את־כל־הגוים  ובאו<BR>חמדת  כל־הגוים<BR>ומלאתי  את־הבית<BR>הזה  כבוד  אמר  יהוה<BR>צבאות׃
לי  הכסף  ולי  הזהב  <BR>נאם  יהוה  צבאות׃
גדול  יהיה  כבוד  <BR>הבית  הזה  האחרון<BR>מן־הראשון  אמר<BR>יהוה  צבאות  ובמקום<BR>הזה  אתן  שלום  נאם<BR>יהוה  צבאות׃
בעשרים  וארבעה  <BR>לתשיעי  בשנת  שתים<BR>לדריוש  היה<BR>דבר־יהוה  אל־חגי<BR>הנביא  לאמר׃
כה  אמר  יהוה  צבאות  <BR>שאל־נא  את־הכהנים<BR>תורה  לאמר׃
הן  ישא־איש  <BR>בשר־קדש  בכנף  בגדו<BR>ונגע  בכנפו<BR>אל־הלחם  ואל־הנזיד<BR>ואל־היין  ואל־שמן<BR>ואל־כל־מאכל  היקדש<BR>ויענו  הכהנים<BR>ויאמרו  לא׃
ויאמר  חגי  אם־יגע  <BR>טמא־נפש  בכל־אלה<BR>היטמא  ויענו<BR>הכהנים  ויאמרו<BR>יטמא׃
ויען  חגי  ויאמר  כן  <BR>העם־הזה  וכן־הגוי<BR>הזה  לפני  נאם־יהוה<BR>וכן  כל־  מעשה<BR>ידיהם  ואשר  יקריבו<BR>שם  טמא  הוא׃
ועתה  שימו־נא  <BR>לבבכם  מן־היום  הזה<BR>ומעלה  מטרם<BR>שום־אבן  אל־אבן<BR>בהיכל  יהוה׃
מהיותם  בא  אל־ערמת  <BR>עשרים  והיתה  עשרה<BR>בא  אל־היקב  לחשף<BR>חמשים  פורה  והיתה<BR>עשרים׃
הכיתי  אתכם  בשדפון  <BR>ובירקון  ובברד  את<BR>כל־מעשה  ידיכם<BR>ואין־אתכם  אלי<BR>נאם־יהוה׃
שימו־נא  לבבכם  <BR>מן־היום  הזה  ומעלה<BR>מיום  עשרים  וארבעה<BR>לתשיעי  למן־  היום<BR>אשר־יסד  היכל־יהוה<BR>שימו  לבבכם׃
העוד  הזרע  במגורה  <BR>ועד־הגפן  והתאנה<BR>והרמון  ועץ  הזית<BR>לא  נשא  מן־  היום<BR>הזה  אברך׃
ויהי  דבר־יהוה  <BR>שנית  אל־חגי<BR>בעשרים  וארבעה<BR>לחדש  לאמר׃
אמר  אל־זרבבל  <BR>פחת־יהודה  לאמר<BR>אני  מרעיש<BR>את־השמים<BR>ואת־הארץ׃
והפכתי  כסא  ממלכות  <BR>והשמדתי  חזק<BR>ממלכות  הגוים<BR>והפכתי  מרכבה<BR>ורכביה  וירדו<BR>סוסים  ורכביהם  איש<BR>בחרב  אחיו׃
ביום  ההוא  <BR>נאם־יהוה  צבאות<BR>אקחך  זרבבל<BR>בן־שאלתיאל  עבדי<BR>נאם־יהוה  ושמתיך<BR>כחותם  כי־בך  בחרתי<BR>נאם  יהוה  צבאות׃
