בשנת  שתים  לדריוש  <BR>המלך  בחדש  הששי<BR>ביום  אחד  לחדש  היה<BR>דבר־יהוה  ביד־חגי<BR>הנביא  אל־זרבבל<BR>בן־שאלתיאל  פחת<BR>יהודה  ואל־יהושע<BR>בן־יהוצדק  הכהן<BR>הגדול  לאמר׃
כה  אמר  יהוה  צבאות  <BR>לאמר  העם  הזה  אמרו<BR>לא  עת־בא  עת־בית<BR>יהוה  להבנות׃
ויהי  דבר־יהוה  <BR>ביד־חגי  הנביא<BR>לאמר׃
העת  לכם  אתם  לשבת  <BR>בבתיכם  ספונים<BR>והבית  הזה  חרב׃
ועתה  כה  אמר  יהוה  <BR>צבאות  שימו  לבבכם<BR>על־דרכיכם׃
זרעתם  הרבה  והבא  <BR>מעט  אכול<BR>ואין־לשבעה  שתו<BR>ואין־לשכרה  לבוש<BR>ואין־  לחם  לו<BR>והמשתכר  משתכר<BR>אל־צרור  נקוב׃
כה  אמר  יהוה  צבאות  <BR>שימו  לבבכם<BR>על־דרכיכם׃
עלו  ההר  והבאתם  עץ  <BR>ובנו  הבית<BR>וארצה־בו  ואכבד<BR>אמר  יהוה׃
פנה  אל־הרבה  והנה  <BR>למעט  והבאתם  הבית<BR>ונפחתי  בו  יען  מה<BR>נאם  יהוה  צבאות<BR>יען  ביתי  אשר־הוא<BR>חרב  ואתם  רצים  איש<BR>לביתו׃
על־כן  עליכם  כלאו  <BR>שמים  מטל  והארץ<BR>כלאה  יבולה׃
ואקרא  חרב  על־הארץ  <BR>ועל־ההרים<BR>ועל־הדגן<BR>ועל־התירוש<BR>ועל־היצהר  ועל  אשר<BR>תוציא  האדמה<BR>ועל־האדם<BR>ועל־הבהמה  ועל<BR>כל־יגיע  כפים׃
וישמע  זרבבל  <BR>בן־שלתיאל  ויהושע<BR>בן־יהוצדק  הכהן<BR>הגדול  וכל  שארית<BR>העם  בקול  יהוה<BR>אלהיהם  ועל־דברי<BR>חגי  הנביא  כאשר<BR>שלחו  יהוה  אלהיהם<BR>וייראו  העם  מפני<BR>יהוה׃
ויאמר  חגי  מלאך  <BR>יהוה  במלאכות  יהוה<BR>לעם  לאמר  אני  אתכם<BR>נאם־יהוה׃
ויער  יהוה  את־רוח  <BR>זרבבל  בן־שלתיאל<BR>פחת  יהודה  ואת־רוח<BR>יהושע  בן־  יהוצדק<BR>הכהן  הגדול<BR>ואת־רוח  כל  שארית<BR>העם  ויבאו  ויעשו<BR>מלאכה  בבית־  יהוה<BR>צבאות  אלהיהם׃
ביום  עשרים  וארבעה  <BR>לחדש  בששי  בשנת<BR>שתים  לדריוש  המלך׃
