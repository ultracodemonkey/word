וישלח  יחזקיהו  <BR>על־כל־ישראל<BR>ויהודה  וגם־אגרות<BR>כתב  על־אפרים<BR>ומנשה  לבוא<BR>לבית־יהוה  בירושלם<BR>לעשות  פסח  ליהוה<BR>אלהי  ישראל׃
ויועץ  המלך  ושריו  <BR>וכל־הקהל  בירושלם<BR>לעשות  הפסח  בחדש<BR>השני׃
כי  לא  יכלו  לעשתו  <BR>בעת  ההיא  כי<BR>הכהנים  לא־התקדשו<BR>למדי  והעם  לא־<BR>נאספו  לירושלם׃
ויישר  הדבר  בעיני  <BR>המלך  ובעיני<BR>כל־הקהל׃
ויעמידו  דבר  <BR>להעביר  קול<BR>בכל־ישראל<BR>מבאר־שבע  ועד־דן<BR>לבוא  לעשות  פסח<BR>ליהוה  אלהי־ישראל<BR>בירושלם  כי  לא  לרב<BR>עשו  ככתוב׃
וילכו  הרצים  <BR>באגרות  מיד  המלך<BR>ושריו  בכל־ישראל<BR>ויהודה  וכמצות<BR>המלך  לאמר  בני<BR>ישראל  שובו<BR>אל־יהוה  אלהי<BR>אברהם  יצחק  וישראל<BR>וישב  אל־  הפליטה<BR>הנשארת  לכם  מכף<BR>מלכי  אשור׃
ואל־תהיו  כאבותיכם  <BR>וכאחיכם  אשר  מעלו<BR>ביהוה  אלהי<BR>אבותיהם  ויתנם<BR>לשמה  כאשר  אתם<BR>ראים׃
עתה  אל־תקשו  ערפכם  <BR>כאבותיכם  תנו־יד<BR>ליהוה  ובאו  למקדשו<BR>אשר  הקדיש  לעולם<BR>ועבדו  את־יהוה<BR>אלהיכם  וישב  מכם<BR>חרון  אפו׃
כי  בשובכם  על־יהוה  <BR>אחיכם  ובניכם<BR>לרחמים  לפני<BR>שוביהם  ולשוב  לארץ<BR>הזאת  כי־חנון<BR>ורחום  יהוה  אלהיכם<BR>ולא־יסיר  פנים  מכם<BR>אם־תשובו  אליו׃
ויהיו  הרצים  עברים  <BR>מעיר  לעיר<BR>בארץ־אפרים  ומנשה<BR>ועד־זבלון  ויהיו<BR>משחיקים  עליהם<BR>ומלעגים  בם׃
אך־אנשים  מאשר  <BR>ומנשה  ומזבלון<BR>נכנעו  ויבאו<BR>לירושלם׃
גם  ביהודה  היתה  יד  <BR>האלהים  לתת  להם  לב<BR>אחד  לעשות  מצות<BR>המלך  והשרים  בדבר<BR>יהוה׃
ויאספו  ירושלם  <BR>עם־רב  לעשות  את־חג<BR>המצות  בחדש  השני<BR>קהל  לרב  מאד׃
ויקמו  ויסירו  <BR>את־המזבחות  אשר<BR>בירושלם  ואת<BR>כל־המקטרות  הסירו<BR>וישליכו  לנחל<BR>קדרון׃
וישחטו  הפסח  <BR>בארבעה  עשר  לחדש<BR>השני  והכהנים<BR>והלוים  נכלמו<BR>ויתקדשו  ויביאו<BR>עלות  בית  יהוה׃
ויעמדו  על־עמדם  <BR>כמשפטם  כתורת  משה<BR>איש־האלהים  הכהנים<BR>זרקים  את־  הדם  מיד<BR>הלוים׃
כי־רבת  בקהל  אשר  <BR>לא־התקדשו  והלוים<BR>על־שחיטת  הפסחים<BR>לכל  לא  טהור<BR>להקדיש  ליהוה׃
כי  מרבית  העם  רבת  <BR>מאפרים  ומנשה<BR>יששכר  וזבלון  לא<BR>הטהרו  כי־אכלו<BR>את־הפסח  בלא  ככתוב<BR>כי  התפלל  יחזקיהו<BR>עליהם  לאמר  יהוה<BR>הטוב  יכפר  בעד׃
כל־לבבו  הכין  <BR>לדרוש  האלהים  יהוה<BR>אלהי  אבותיו  ולא<BR>כטהרת  הקדש׃
וישמע  יהוה  <BR>אל־יחזקיהו  וירפא<BR>את־העם׃
ויעשו  בני־ישראל  <BR>הנמצאים  בירושלם<BR>את־חג  המצות  שבעת<BR>ימים  בשמחה  גדולה<BR>ומהללים  ליהוה  יום<BR>ביום  הלוים<BR>והכהנים  בכלי־עז<BR>ליהוה׃
וידבר  יחזקיהו  <BR>על־לב  כל־הלוים<BR>המשכילים  שכל־טוב<BR>ליהוה  ויאכלו<BR>את־המועד  שבעת<BR>הימים  מזבחים  זבחי<BR>שלמים  ומתודים<BR>ליהוה  אלהי<BR>אבותיהם׃
ויועצו  כל־הקהל  <BR>לעשות  שבעת  ימים<BR>אחרים  ויעשו<BR>שבעת־ימים  שמחה׃
כי  חזקיהו  <BR>מלך־יהודה  הרים<BR>לקהל  אלף  פרים<BR>ושבעת  אלפים  צאן<BR>והשרים  הרימו  לקהל<BR>פרים  אלף  וצאן<BR>עשרת  אלפים<BR>ויתקדשו  כהנים<BR>לרב׃
וישמחו  כל־קהל  <BR>יהודה  והכהנים<BR>והלוים  וכל־הקהל<BR>הבאים  מישראל<BR>והגרים  הבאים  מארץ<BR>ישראל  והיושבים<BR>ביהודה׃
ותהי  שמחה־גדולה  <BR>בירושלם  כי  מימי<BR>שלמה  בן־דויד  מלך<BR>ישראל  לא  כזאת<BR>בירושלם׃
ויקמו  הכהנים  <BR>הלוים  ויברכו<BR>את־העם  וישמע<BR>בקולם  ותבוא  תפלתם<BR>למעון  קדשו  לשמים׃
