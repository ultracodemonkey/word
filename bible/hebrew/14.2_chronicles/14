וישכב  אביה  <BR>עם־אבתיו  ויקברו<BR>אתו  בעיר  דויד<BR>וימלך  אסא  בנו<BR>תחתיו  בימיו  שקטה<BR>הארץ  עשר  שנים׃
ויעש  אסא  הטוב  <BR>והישר  בעיני  יהוה<BR>אלהיו׃
ויסר  את־מזבחות  <BR>הנכר  והבמות  וישבר<BR>את־המצבות  ויגדע<BR>את־האשרים׃
ויאמר  ליהודה  <BR>לדרוש  את־יהוה<BR>אלהי  אבותיהם<BR>ולעשות  התורה<BR>והמצוה׃
ויסר  מכל־ערי  <BR>יהודה  את־הבמות<BR>ואת־החמנים  ותשקט<BR>הממלכה  לפניו׃
ויבן  ערי  מצורה  <BR>ביהודה  כי־שקטה<BR>הארץ  ואין־עמו<BR>מלחמה  בשנים  האלה<BR>כי־הניח  יהוה  לו׃
ויאמר  ליהודה  נבנה  <BR>את־הערים  האלה<BR>ונסב  חומה  ומגדלים<BR>דלתים  ובריחים<BR>עודנו  הארץ  לפנינו<BR>כי  דרשנו  את־יהוה<BR>אלהינו  דרשנו  וינח<BR>לנו  מסביב  ויבנו<BR>ויצליחו׃
ויהי  לאסא  חיל  נשא  <BR>צנה  ורמח  מיהודה<BR>שלש  מאות  אלף<BR>ומבנימן  נשאי  מגן<BR>ודרכי  קשת  מאתים<BR>ושמונים  אלף<BR>כל־אלה  גבורי  חיל׃
ויצא  אליהם  זרח  <BR>הכושי  בחיל  אלף<BR>אלפים  ומרכבות  שלש<BR>מאות  ויבא  עד־<BR>מרשה׃
ויצא  אסא  לפניו  <BR>ויערכו  מלחמה  בגיא<BR>צפתה  למרשה׃
ויקרא  אסא  אל־יהוה  <BR>אלהיו  ויאמר  יהוה<BR>אין־עמך  לעזור  בין<BR>רב  לאין  כח  עזרנו<BR>יהוה  אלהינו<BR>כי־עליך  נשענו<BR>ובשמך  באנו<BR>על־ההמון  הזה  יהוה<BR>אלהינו  אתה<BR>אל־יעצר  עמך  אנוש׃
ויגף  יהוה  <BR>את־הכושים  לפני<BR>אסא  ולפני  יהודה<BR>וינסו  הכושים׃
וירדפם  אסא  והעם  <BR>אשר־עמו  עד־לגרר<BR>ויפל  מכושים  לאין<BR>להם  מחיה  כי־<BR>נשברו  לפני־יהוה<BR>ולפני  מחנהו  וישאו<BR>שלל  הרבה  מאד׃
ויכו  את  כל־הערים  <BR>סביבות  גרר  כי־היה<BR>פחד־יהוה  עליהם<BR>ויבזו  את־<BR>כל־הערים  כי־בזה<BR>רבה  היתה  בהם׃
וגם־אהלי  מקנה  הכו  <BR>וישבו  צאן  לרב<BR>וגמלים  וישבו<BR>ירושלם׃
