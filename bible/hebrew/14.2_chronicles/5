ותשלם  כל־המלאכה  <BR>אשר־עשה  שלמה  לבית<BR>יהוה  ויבא  שלמה<BR>את־קדשי  דויד  אביו<BR>ואת־הכסף  ואת־הזהב<BR>ואת־כל־הכלים  נתן<BR>באצרות  בית<BR>האלהים׃
אז  יקהיל  שלמה  <BR>את־זקני  ישראל<BR>ואת־כל־ראשי  המטות<BR>נשיאי  האבות  לבני<BR>ישראל  אל־ירושלם<BR>להעלות  את־ארון<BR>ברית־יהוה  מעיר<BR>דויד  היא  ציון׃
ויקהלו  אל־המלך  <BR>כל־איש  ישראל  בחג<BR>הוא  החדש  השבעי׃
ויבאו  כל  זקני  <BR>ישראל  וישאו  הלוים<BR>את־הארון׃
ויעלו  את־הארון  <BR>ואת־אהל  מועד<BR>ואת־כל־כלי  הקדש<BR>אשר  באהל  העלו  אתם<BR>הכהנים  הלוים׃
והמלך  שלמה  <BR>וכל־עדת  ישראל<BR>הנועדים  עליו  לפני<BR>הארון  מזבחים  צאן<BR>ובקר  אשר  לא־יספרו<BR>ולא  ימנו  מרב׃
ויביאו  הכהנים  <BR>את־ארון  ברית־יהוה<BR>אל־מקומו  אל־דביר<BR>הבית  אל־קדש<BR>הקדשים  אל־תחת<BR>כנפי  הכרובים׃
ויהיו  הכרובים  <BR>פרשים  כנפים<BR>על־מקום  הארון<BR>ויכסו  הכרובים  על־<BR>הארון  ועל־בדיו<BR>מלמעלה׃
ויאריכו  הבדים  <BR>ויראו  ראשי  הבדים<BR>מן־הארון  על־פני<BR>הדביר  ולא  יראו<BR>החוצה  ויהי־שם  עד<BR>היום  הזה׃
אין  בארון  רק  שני  <BR>הלחות  אשר־נתן  משה<BR>בחרב  אשר  כרת  יהוה<BR>עם־בני  ישראל<BR>בצאתם  ממצרים׃
ויהי  בצאת  הכהנים  <BR>מן־הקדש  כי<BR>כל־הכהנים  הנמצאים<BR>התקדשו  אין  לשמור<BR>למחלקות׃
והלוים  המשררים  <BR>לכלם  לאסף  להימן<BR>לידתון  ולבניהם<BR>ולאחיהם  מלבשים<BR>בוץ  במצלתים<BR>ובנבלים  וכנרות<BR>עמדים  מזרח  למזבח<BR>ועמהם  כהנים  למאה<BR>ועשרים  מחצררים<BR>בחצצרות׃
ויהי  כאחד  <BR>למחצצרים  ולמשררים<BR>להשמיע  קול־אחד<BR>להלל  ולהדות  ליהוה<BR>וכהרים  קול<BR>בחצצרות  ובמצלתים<BR>ובכלי  השיר  ובהלל<BR>ליהוה  כי  טוב  כי<BR>לעולם  חסדו  והבית<BR>מלא  ענן  בית  יהוה׃
ולא־יכלו  הכהנים  <BR>לעמוד  לשרת  מפני<BR>הענן  כי־מלא<BR>כבוד־יהוה  את־בית<BR>האלהים׃
