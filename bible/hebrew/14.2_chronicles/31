וככלות  כל־זאת  <BR>יצאו  כל־ישראל<BR>הנמצאים  לערי<BR>יהודה  וישברו<BR>המצבות  ויגדעו<BR>האשרים  וינתצו<BR>את־הבמות<BR>ואת־המזבחת<BR>מכל־יהודה  ובנימן<BR>ובאפרים  ומנשה<BR>עד־לכלה  וישובו<BR>כל־בני  ישראל  איש<BR>לאחזתו  לעריהם׃
ויעמד  יחזקיהו  <BR>את־מחלקות  הכהנים<BR>והלוים  על־מחלקותם<BR>איש  כפי  עבדתו<BR>לכהנים  וללוים<BR>לעלה  ולשלמים  לשרת<BR>ולהדות  ולהלל<BR>בשערי  מחנות  יהוה׃
ומנת  המלך  <BR>מן־רכושו  לעלות<BR>לעלות  הבקר  והערב<BR>והעלות  לשבתות<BR>ולחדשים  ולמעדים<BR>ככתוב  בתורת  יהוה׃
ויאמר  לעם  ליושבי  <BR>ירושלם  לתת  מנת<BR>הכהנים  והלוים<BR>למען  יחזקו  בתורת<BR>יהוה׃
וכפרץ  הדבר  הרבו  <BR>בני־ישראל  ראשית<BR>דגן  תירוש  ויצהר<BR>ודבש  וכל  תבואת<BR>שדה  ומעשר  הכל  לרב<BR>הביאו׃
ובני  ישראל  ויהודה  <BR>היושבים  בערי<BR>יהודה  גם־הם  מעשר<BR>בקר  וצאן  ומעשר<BR>קדשים  המקדשים<BR>ליהוה  אלהיהם<BR>הביאו  ויתנו  ערמות<BR>ערמות׃
בחדש  השלשי  החלו  <BR>הערמות  ליסוד<BR>ובחדש  השביעי  כלו׃
ויבאו  יחזקיהו  <BR>והשרים  ויראו<BR>את־הערמות  ויברכו<BR>את־יהוה  ואת  עמו<BR>ישראל׃
וידרש  יחזקיהו  <BR>על־הכהנים  והלוים<BR>על־הערמות׃
ויאמר  אליו  עזריהו  <BR>הכהן  הראש  לבית<BR>צדוק  ויאמר  מהחל<BR>התרומה  לביא<BR>בית־יהוה  אכול<BR>ושבוע  והותר<BR>עד־לרוב  כי  יהוה<BR>ברך  את־עמו  והנותר<BR>את־  ההמון  הזה׃
ויאמר  יחזקיהו  <BR>להכין  לשכות  בבית<BR>יהוה  ויכינו׃
ויביאו  את־התרומה  <BR>והמעשר  והקדשים<BR>באמונה  ועליהם<BR>נגיד  כונניהו  הלוי<BR>ושמעי  אחיהו  משנה׃
ויחיאל  ועזזיהו  <BR>ונחת  ועשהאל<BR>וירימות  ויוזבד<BR>ואליאל  ויסמכיהו<BR>ומחת  ובניהו<BR>פקידים  מיד<BR>כונניהו  ושמעי<BR>אחיו  במפקד<BR>יחזקיהו  המלך<BR>ועזריהו  נגיד<BR>בית־האלהים׃
וקורא  בן־ימנה  <BR>הלוי  השוער  למזרחה<BR>על  נדבות  האלהים<BR>לתת  תרומת  יהוה<BR>וקדשי  הקדשים׃
ועל־ידו  עדן  <BR>ומנימן  וישוע<BR>ושמעיהו  אמריהו<BR>ושכניהו  בערי<BR>הכהנים  באמונה  לתת<BR>לאחיהם  במחלקות<BR>כגדול  כקטן׃
מלבד  התיחשם  <BR>לזכרים  מבן  שלוש<BR>שנים  ולמעלה<BR>לכל־הבא  לבית־יהוה<BR>לדבר־יום  ביומו<BR>לעבודתם  במשמרותם<BR>כמחלקותיהם׃
ואת  התיחש  הכהנים  <BR>לבית  אבותיהם<BR>והלוים  מבן  עשרים<BR>שנה  ולמעלה<BR>במשמרותיהם<BR>במחלקותיהם׃
ולהתיחש  בכל־טפם  <BR>נשיהם  ובניהם<BR>ובנותיהם  לכל־קהל<BR>כי  באמונתם<BR>יתקדשו־קדש׃
ולבני  אהרן  הכהנים  <BR>בשדי  מגרש  עריהם<BR>בכל־עיר  ועיר<BR>אנשים  אשר  נקבו<BR>בשמות  לתת  מנות<BR>לכל־זכר  בכהנים<BR>ולכל־התיחש  בלוים׃
ויעש  כזאת  יחזקיהו  <BR>בכל־יהודה  ויעש<BR>הטוב  והישר  והאמת<BR>לפני  יהוה  אלהיו׃
ובכל־מעשה  אשר־החל  <BR>בעבודת  בית־האלהים<BR>ובתורה  ובמצוה<BR>לדרש  לאלהיו<BR>בכל־לבבו  עשה<BR>והצליח׃
