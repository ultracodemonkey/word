ויעש  יאשיהו  <BR>בירושלם  פסח  ליהוה<BR>וישחטו  הפסח<BR>בארבעה  עשר  לחדש<BR>הראשון׃
ויעמד  הכהנים  <BR>על־משמרותם  ויחזקם<BR>לעבודת  בית  יהוה׃
ויאמר  ללוים  <BR>המבונים  לכל־ישראל<BR>הקדושים  ליהוה  תנו<BR>את־ארון־הקדש  בבית<BR>אשר  בנה  שלמה<BR>בן־דויד  מלך  ישראל<BR>אין־לכם  משא  בכתף<BR>עתה  עבדו  את־יהוה<BR>אלהיכם  ואת  עמו<BR>ישראל׃
והכונו  <BR>לבית־אבותיכם<BR>כמחלקותיכם  בכתב<BR>דויד  מלך  ישראל<BR>ובמכתב  שלמה  בנו׃
ועמדו  בקדש  לפלגות  <BR>בית  האבות  לאחיכם<BR>בני  העם  וחלקת<BR>בית־אב  ללוים׃
ושחטו  הפסח  <BR>והתקדשו  והכינו<BR>לאחיכם  לעשות<BR>כדבר־יהוה<BR>ביד־משה׃
וירם  יאשיהו  לבני  <BR>העם  צאן  כבשים<BR>ובני־עזים  הכל<BR>לפסחים  לכל־הנמצא<BR>למספר  שלשים  אלף<BR>ובקר  שלשת  אלפים<BR>אלה  מרכוש  המלך׃
ושריו  לנדבה  לעם  <BR>לכהנים  וללוים<BR>הרימו  חלקיה<BR>וזכריהו  ויחיאל<BR>נגידי  בית  האלהים<BR>לכהנים  נתנו<BR>לפסחים  אלפים  ושש<BR>מאות  ובקר  שלש<BR>מאות׃
וכונניהו  ושמעיהו  <BR>ונתנאל  אחיו<BR>וחשביהו  ויעיאל<BR>ויוזבד  שרי  הלוים<BR>הרימו  ללוים<BR>לפסחים  חמשת  אלפים<BR>ובקר  חמש  מאות׃
ותכון  העבודה  <BR>ויעמדו  הכהנים<BR>על־עמדם  והלוים<BR>על־מחלקותם  כמצות<BR>המלך׃
וישחטו  הפסח  <BR>ויזרקו  הכהנים<BR>מידם  והלוים<BR>מפשיטים׃
ויסירו  העלה  לתתם  <BR>למפלגות  לבית־אבות<BR>לבני  העם  להקריב<BR>ליהוה  ככתוב  בספר<BR>משה  וכן  לבקר׃
ויבשלו  הפסח  באש  <BR>כמשפט  והקדשים<BR>בשלו  בסירות<BR>ובדודים  ובצלחות<BR>ויריצו  לכל־בני<BR>העם׃
ואחר  הכינו  להם  <BR>ולכהנים  כי  הכהנים<BR>בני  אהרן  בהעלות<BR>העולה  והחלבים<BR>עד־לילה  והלוים<BR>הכינו  להם  ולכהנים<BR>בני  אהרן׃
והמשררים  בני־אסף  <BR>על־מעמדם  כמצות<BR>דויד  ואסף  והימן<BR>וידתון  חוזה  המלך<BR>והשערים  לשער  ושער<BR>אין  להם  לסור  מעל<BR>עבדתם  כי־אחיהם<BR>הלוים  הכינו  להם׃
ותכון  כל־עבודת  <BR>יהוה  ביום  ההוא<BR>לעשות  הפסח  והעלות<BR>עלות  על  מזבח  יהוה<BR>כמצות  המלך<BR>יאשיהו׃
ויעשו  בני־ישראל  <BR>הנמצאים  את־הפסח<BR>בעת  ההיא  ואת־חג<BR>המצות  שבעת  ימים׃
ולא־נעשה  פסח  כמהו  <BR>בישראל  מימי  שמואל<BR>הנביא  וכל־מלכי<BR>ישראל  לא־  עשו<BR>כפסח  אשר־עשה<BR>יאשיהו  והכהנים<BR>והלוים  וכל־יהודה<BR>וישראל  הנמצא<BR>ויושבי  ירושלם׃
בשמונה  עשרה  שנה  <BR>למלכות  יאשיהו<BR>נעשה  הפסח  הזה׃
אחרי  כל־זאת  אשר  <BR>הכין  יאשיהו<BR>את־הבית  עלה  נכו<BR>מלך־מצרים  להלחם<BR>בכרכמיש  על־פרת<BR>ויצא  לקראתו<BR>יאשיהו׃
וישלח  אליו  מלאכים  <BR>לאמר  מה־לי  ולך<BR>מלך  יהודה  לא־עליך<BR>אתה  היום  כי<BR>אל־בית  מלחמתי<BR>ואלהים  אמר  לבהלני<BR>חדל־לך  מאלהים<BR>אשר־עמי  ואל־<BR>ישחיתך׃
ולא־הסב  יאשיהו  <BR>פניו  ממנו  כי<BR>להלחם־בו  התחפש<BR>ולא  שמע  אל־דברי<BR>נכו  מפי  אלהים<BR>ויבא  להלחם  בבקעת<BR>מגדו׃
וירו  הירים  למלך  <BR>יאשיהו  ויאמר  המלך<BR>לעבדיו  העבירוני<BR>כי  החליתי  מאד׃
ויעבירהו  עבדיו  <BR>מן־המרכבה<BR>וירכיבהו  על  רכב<BR>המשנה  אשר־לו<BR>ויוליכהו  ירושלם<BR>וימת  ויקבר  בקברות<BR>אבתיו  וכל־יהודה<BR>וירושלם  מתאבלים<BR>על־יאשיהו׃
ויקונן  ירמיהו  <BR>על־יאשיהו  ויאמרו<BR>כל־השרים  והשרות<BR>בקינותיהם  על־<BR>יאשיהו  עד־היום<BR>ויתנום  לחק<BR>על־ישראל  והנם<BR>כתובים  על־הקינות׃
ויתר  דברי  יאשיהו  <BR>וחסדיו  ככתוב<BR>בתורת  יהוה׃
ודבריו  הראשנים  <BR>והאחרנים  הנם<BR>כתובים  על־ספר<BR>מלכי־ישראל<BR>ויהודה׃
