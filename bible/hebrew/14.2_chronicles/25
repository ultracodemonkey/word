בן־עשרים  וחמש  שנה  <BR>מלך  אמציהו  ועשרים<BR>ותשע  שנה  מלך<BR>בירושלם  ושם  אמו<BR>יהועדן  מירושלים׃
ויעש  הישר  בעיני  <BR>יהוה  רק  לא  בלבב<BR>שלם׃
ויהי  כאשר  חזקה  <BR>הממלכה  עליו  ויהרג<BR>את־עבדיו  המכים<BR>את־המלך  אביו׃
ואת־בניהם  לא  המית  <BR>כי  ככתוב  בתורה<BR>בספר  משה  אשר־צוה<BR>יהוה  לאמר<BR>לא־ימותו  אבות<BR>על־בנים  ובנים<BR>לא־ימותו  על־אבות<BR>כי  איש  בחטאו<BR>ימותו׃
ויקבץ  אמציהו  <BR>את־יהודה  ויעמידם<BR>לבית־אבות  לשרי<BR>האלפים  ולשרי<BR>המאות  לכל־יהודה<BR>ובנימן  ויפקדם<BR>למבן  עשרים  שנה<BR>ומעלה  וימצאם  שלש־<BR>מאות  אלף  בחור<BR>יוצא  צבא  אחז  רמח<BR>וצנה׃
וישכר  מישראל  מאה  <BR>אלף  גבור  חיל  במאה<BR>ככר־כסף׃
ואיש  האלהים  בא  <BR>אליו  לאמר  המלך<BR>אל־יבא  עמך  צבא<BR>ישראל  כי  אין  יהוה<BR>עם־ישראל  כל  בני<BR>אפרים׃
כי  אם־בא  אתה  עשה  <BR>חזק  למלחמה  יכשילך<BR>האלהים  לפני  אויב<BR>כי  יש־כח  באלהים<BR>לעזור  ולהכשיל׃
ויאמר  אמציהו  לאיש  <BR>האלהים  ומה־לעשות<BR>למאת  הככר  אשר<BR>נתתי  לגדוד  ישראל<BR>ויאמר  איש  האלהים<BR>יש  ליהוה  לתת  לך<BR>הרבה  מזה׃
ויבדילם  אמציהו  <BR>להגדוד  אשר־בא<BR>אליו  מאפרים  ללכת<BR>למקומם  ויחר  אפם<BR>מאד  ביהודה  וישובו<BR>למקומם  בחרי־אף׃
ואמציהו  התחזק  <BR>וינהג  את־עמו  וילך<BR>גיא  המלח  ויך<BR>את־בני־שעיר  עשרת<BR>אלפים׃
ועשרת  אלפים  חיים  <BR>שבו  בני  יהודה<BR>ויביאום  לראש  הסלע<BR>וישליכום<BR>מראש־הסלע  וכלם<BR>נבקעו׃
ובני  הגדוד  אשר  <BR>השיב  אמציהו  מלכת<BR>עמו  למלחמה  ויפשטו<BR>בערי  יהודה  משמרון<BR>ועד־בית  חורון<BR>ויכו  מהם  שלשת<BR>אלפים  ויבזו  בזה<BR>רבה׃
ויהי  אחרי  בוא  <BR>אמציהו  מהכות<BR>את־אדומים  ויבא<BR>את־אלהי  בני  שעיר<BR>ויעמידם  לו  לאלהים<BR>ולפניהם  ישתחוה<BR>ולהם  יקטר׃
ויחר־אף  יהוה  <BR>באמציהו  וישלח<BR>אליו  נביא  ויאמר<BR>לו  למה  דרשת  את־<BR>אלהי  העם  אשר<BR>לא־הצילו  את־עמם<BR>מידך׃
ויהי  בדברו  אליו  <BR>ויאמר  לו  הליועץ<BR>למלך  נתנוך  חדל־לך<BR>למה  יכוך  ויחדל<BR>הנביא  ויאמר  ידעתי<BR>כי־יעץ  אלהים<BR>להשחיתך  כי־עשית<BR>זאת  ולא  שמעת<BR>לעצתי׃
ויועץ  אמציהו  מלך  <BR>יהודה  וישלח<BR>אל־יואש  בן־יהואחז<BR>בן־יהוא  מלך  ישראל<BR>לאמר  לך  נתראה<BR>פנים׃
וישלח  יואש  <BR>מלך־ישראל<BR>אל־אמציהו<BR>מלך־יהודה  לאמר<BR>החוח  אשר  בלבנון<BR>שלח  אל־הארז  אשר<BR>בלבנון  לאמר<BR>תנה־את־בתך  לבני<BR>לאשה  ותעבר  חית<BR>השדה  אשר  בלבנון<BR>ותרמס  את־החוח׃
אמרת  הנה  הכית  <BR>את־אדום  ונשאך  לבך<BR>להכביד  עתה  שבה<BR>בביתך  למה  תתגרה<BR>ברעה  ונפלת  אתה<BR>ויהודה  עמך׃
ולא־שמע  אמציהו  כי  <BR>מהאלהים  היא  למען<BR>תתם  ביד  כי  דרשו<BR>את  אלהי  אדום׃
ויעל  יואש  <BR>מלך־ישראל  ויתראו<BR>פנים  הוא  ואמציהו<BR>מלך־יהודה  בבית<BR>שמש  אשר  ליהודה׃
וינגף  יהודה  לפני  <BR>ישראל  וינסו  איש<BR>לאהליו׃
ואת  אמציהו  <BR>מלך־יהודה  בן־יואש<BR>בן־יהואחז  תפש<BR>יואש  מלך־ישראל<BR>בבית  שמש  ויביאהו<BR>ירושלם  ויפרץ<BR>בחומת  ירושלם  משער<BR>אפרים  עד־שער<BR>הפונה  ארבע  מאות<BR>אמה׃
וכל־הזהב  והכסף  <BR>ואת  כל־הכלים<BR>הנמצאים<BR>בבית־האלהים<BR>עם־עבד  אדום<BR>ואת־אצרות  בית<BR>המלך  ואת  בני<BR>התערבות  וישב<BR>שמרון׃
ויחי  אמציהו  <BR>בן־יואש  מלך  יהודה<BR>אחרי  מות  יואש<BR>בן־יהואחז  מלך<BR>ישראל  חמש  עשרה<BR>שנה׃
ויתר  דברי  אמציהו  <BR>הראשנים  והאחרונים<BR>הלא  הנם  כתובים<BR>על־ספר  מלכי־יהודה<BR>וישראל׃
ומעת  אשר־סר  <BR>אמציהו  מאחרי  יהוה<BR>ויקשרו  עליו  קשר<BR>בירושלם  וינס<BR>לכישה  וישלחו<BR>אחריו  לכישה<BR>וימיתהו  שם׃
וישאהו  על־הסוסים  <BR>ויקברו  אתו<BR>עם־אבתיו  בעיר<BR>יהודה׃
