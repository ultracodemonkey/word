ויבא  רחבעם  ירושלם  <BR>ויקהל  את־בית<BR>יהודה  ובנימן  מאה<BR>ושמונים  אלף  בחור<BR>עשה  מלחמה  להלחם<BR>עם־ישראל  להשיב<BR>את־הממלכה  לרחבעם׃
ויהי  דבר־יהוה  <BR>אל־שמעיהו<BR>איש־האלהים  לאמר׃
אמר  אל־רחבעם  <BR>בן־שלמה  מלך  יהודה<BR>ואל  כל־ישראל<BR>ביהודה  ובנימן<BR>לאמר׃
כה  אמר  יהוה  <BR>לא־תעלו  ולא־תלחמו<BR>עם־אחיכם  שובו  איש<BR>לביתו  כי  מאתי<BR>נהיה  הדבר  הזה<BR>וישמעו  את־דברי<BR>יהוה  וישבו  מלכת<BR>אל־ירבעם׃
וישב  רחבעם  <BR>בירושלם  ויבן  ערים<BR>למצור  ביהודה׃
ויבן  את־בית־לחם  <BR>ואת־עיטם<BR>ואת־תקוע׃
ואת־בית־צור  <BR>ואת־שוכו<BR>ואת־עדלם׃
ואת־גת  ואת־מרשה  <BR>ואת־זיף׃
ואת־אדורים  <BR>ואת־לכיש<BR>ואת־עזקה׃
ואת־צרעה  <BR>ואת־אילון<BR>ואת־חברון  אשר<BR>ביהודה  ובבנימן<BR>ערי  מצרות׃
ויחזק  את־המצרות  <BR>ויתן  בהם  נגידים<BR>ואצרות  מאכל  ושמן<BR>ויין׃
ובכל־עיר  ועיר  <BR>צנות  ורמחים<BR>ויחזקם  להרבה  מאד<BR>ויהי־לו  יהודה<BR>ובנימן׃
והכהנים  והלוים  <BR>אשר  בכל־ישראל<BR>התיצבו  עליו<BR>מכל־גבולם׃
כי־עזבו  הלוים  <BR>את־מגרשיהם  ואחזתם<BR>וילכו  ליהודה<BR>ולירושלם  כי־<BR>הזניחם  ירבעם<BR>ובניו  מכהן  ליהוה׃
ויעמד־לו  כהנים  <BR>לבמות  ולשעירים<BR>ולעגלים  אשר  עשה׃
ואחריהם  מכל  שבטי  <BR>ישראל  הנתנים<BR>את־לבבם  לבקש<BR>את־יהוה  אלהי<BR>ישראל  באו  ירושלם<BR>לזבוח  ליהוה  אלהי<BR>אבותיהם׃
ויחזקו  את־מלכות  <BR>יהודה  ויאמצו<BR>את־רחבעם  בן־שלמה<BR>לשנים  שלוש  כי<BR>הלכו  בדרך  דויד<BR>ושלמה  לשנים  שלוש׃
ויקח־לו  רחבעם  אשה  <BR>את־מחלת  בן־ירימות<BR>בן־דויד  אביהיל<BR>בת־אליאב  בן־ישי׃
ותלד  לו  בנים  <BR>את־יעוש  ואת־שמריה<BR>ואת־זהם׃
ואחריה  לקח  <BR>את־מעכה  בת־אבשלום<BR>ותלד  לו  את־אביה<BR>ואת־עתי  ואת־  זיזא<BR>ואת־שלמית׃
ויאהב  רחבעם  <BR>את־מעכה  בת־אבשלום<BR>מכל־נשיו  ופילגשיו<BR>כי  נשים<BR>שמונה־עשרה  נשא<BR>ופילגשים  ששים<BR>ויולד  עשרים<BR>ושמונה  בנים  וששים<BR>בנות׃
ויעמד  לראש  רחבעם  <BR>את־אביה  בן־מעכה<BR>לנגיד  באחיו  כי<BR>להמליכו׃
ויבן  ויפרץ  <BR>מכל־בניו<BR>לכל־ארצות  יהודה<BR>ובנימן  לכל  ערי<BR>המצרות  ויתן  להם<BR>המזון  לרב  וישאל<BR>המון  נשים׃
