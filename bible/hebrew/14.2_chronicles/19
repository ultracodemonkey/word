וישב  יהושפט  <BR>מלך־יהודה  אל־ביתו<BR>בשלום  לירושלם׃
ויצא  אל־פניו  יהוא  <BR>בן־חנני  החזה<BR>ויאמר  אל־המלך<BR>יהושפט  הלרשע  לעזר<BR>ולשנאי  יהוה  תאהב<BR>ובזאת  עליך  קצף<BR>מלפני  יהוה׃
אבל  דברים  טובים  <BR>נמצאו  עמך  כי־בערת<BR>האשרות  מן־הארץ<BR>והכינות  לבבך  לדרש<BR>האלהים׃
וישב  יהושפט  <BR>בירושלם  וישב  ויצא<BR>בעם  מבאר  שבע<BR>עד־הר  אפרים<BR>וישיבם  אל־יהוה<BR>אלהי  אבותיהם׃
ויעמד  שפטים  בארץ  <BR>בכל־ערי  יהודה<BR>הבצרות  לעיר  ועיר׃
ויאמר  אל־השפטים  <BR>ראו  מה־אתם  עשים<BR>כי  לא  לאדם  תשפטו<BR>כי  ליהוה  ועמכם<BR>בדבר  משפט׃
ועתה  יהי  פחד־יהוה  <BR>עליכם  שמרו  ועשו<BR>כי־אין  עם־יהוה<BR>אלהינו  עולה  ומשא<BR>פנים  ומקח־שחד׃
וגם  בירושלם  העמיד  <BR>יהושפט  מן־הלוים<BR>והכהנים  ומראשי<BR>האבות  לישראל<BR>למשפט  יהוה  ולריב<BR>וישבו  ירושלם׃
ויצו  עליהם  לאמר  <BR>כה  תעשון  ביראת<BR>יהוה  באמונה  ובלבב<BR>שלם׃
וכל־ריב  אשר־יבוא  <BR>עליכם  מאחיכם<BR>הישבים  בעריהם<BR>בין־דם  לדם  בין־<BR>תורה  למצוה  לחקים<BR>ולמשפטים  והזהרתם<BR>אתם  ולא  יאשמו<BR>ליהוה  והיה־קצף<BR>עליכם  ועל־אחיכם<BR>כה  תעשון  ולא<BR>תאשמו׃
והנה  אמריהו  כהן  <BR>הראש  עליכם  לכל<BR>דבר־יהוה  וזבדיהו<BR>בן־ישמעאל  הנגיד<BR>לבית־יהודה  לכל<BR>דבר־המלך  ושטרים<BR>הלוים  לפניכם  חזקו<BR>ועשו  ויהי  יהוה<BR>עם־הטוב׃
