בן־עשרים  שנה  אחז  <BR>במלכו  ושש־עשרה<BR>שנה  מלך  בירושלם<BR>ולא־עשה  הישר<BR>בעיני  יהוה  כדויד<BR>אביו׃
וילך  בדרכי  מלכי  <BR>ישראל  וגם  מסכות<BR>עשה  לבעלים׃
והוא  הקטיר  בגיא  <BR>בן־הנם  ויבער<BR>את־בניו  באש<BR>כתעבות  הגוים  אשר<BR>הריש  יהוה  מפני<BR>בני  ישראל׃
ויזבח  ויקטר  בבמות  <BR>ועל־הגבעות  ותחת<BR>כל־עץ  רענן׃
ויתנהו  יהוה  אלהיו  <BR>ביד  מלך  ארם<BR>ויכו־בו  וישבו<BR>ממנו  שביה  גדולה<BR>ויביאו  דרמשק  וגם<BR>ביד־מלך  ישראל  נתן<BR>ויך־בו  מכה  גדולה׃
ויהרג  פקח  <BR>בן־רמליהו  ביהודה<BR>מאה  ועשרים  אלף<BR>ביום  אחד  הכל  בני־<BR>חיל  בעזבם  את־יהוה<BR>אלהי  אבותם׃
ויהרג  זכרי  גבור  <BR>אפרים  את־מעשיהו<BR>בן־המלך<BR>ואת־עזריקם  נגיד<BR>הבית  ואת־אלקנה<BR>משנה  המלך׃
וישבו  בני־ישראל  <BR>מאחיהם  מאתים  אלף<BR>נשים  בנים  ובנות<BR>וגם־שלל  רב  בזזו<BR>מהם  ויביאו<BR>את־השלל  לשמרון׃
ושם  היה  נביא  <BR>ליהוה  עדד  שמו<BR>ויצא  לפני  הצבא<BR>הבא  לשמרון  ויאמר<BR>להם  הנה  בחמת  יהוה<BR>אלהי־אבותיכם<BR>על־יהודה  נתנם<BR>בידכם  ותהרגו־בם<BR>בזעף  עד  לשמים<BR>הגיע׃
ועתה  בני־יהודה  <BR>וירושלם  אתם  אמרים<BR>לכבש  לעבדים<BR>ולשפחות  לכם  הלא<BR>רק־אתם  עמכם  אשמות<BR>ליהוה  אלהיכם׃
ועתה  שמעוני  <BR>והשיבו  השביה  אשר<BR>שביתם  מאחיכם  כי<BR>חרון  אף־יהוה<BR>עליכם׃
ויקמו  אנשים  מראשי  <BR>בני־אפרים  עזריהו<BR>בן־יהוחנן  ברכיהו<BR>בן־  משלמות<BR>ויחזקיהו  בן־שלם<BR>ועמשא  בן־חדלי<BR>על־הבאים  מן־הצבא׃
ויאמרו  להם  <BR>לא־תביאו  את־השביה<BR>הנה  כי  לאשמת  יהוה<BR>עלינו  אתם  אמרים<BR>להסיף  על־חטאתינו<BR>ועל־אשמתינו<BR>כי־רבה  אשמה  לנו<BR>וחרון  אף  על־<BR>ישראל׃
ויעזב  החלוץ  <BR>את־השביה  ואת־הבזה<BR>לפני  השרים<BR>וכל־הקהל׃
ויקמו  האנשים  <BR>אשר־נקבו  בשמות<BR>ויחזיקו  בשביה<BR>וכל־מערמיהם<BR>הלבישו  מן־השלל<BR>וילבשום  וינעלום<BR>ויאכלום  וישקום<BR>ויסכום  וינהלום<BR>בחמרים  לכל־כושל<BR>ויביאום  ירחו<BR>עיר־התמרים  אצל<BR>אחיהם  וישובו<BR>שמרון׃
בעת  ההיא  שלח  המלך  <BR>אחז  על־מלכי  אשור<BR>לעזר  לו׃
ועוד  אדומים  באו  <BR>ויכו  ביהודה<BR>וישבו־שבי׃
ופלשתים  פשטו  בערי  <BR>השפלה  והנגב<BR>ליהודה  וילכדו<BR>את־בית־שמש  ואת־<BR>אילון  ואת־הגדרות<BR>ואת־שוכו  ובנותיה<BR>ואת־תמנה  ובנותיה<BR>ואת־גמזו  ואת־<BR>בנתיה  וישבו  שם׃
כי־הכניע  יהוה  <BR>את־יהודה  בעבור<BR>אחז  מלך־ישראל  כי<BR>הפריע  ביהודה<BR>ומעול  מעל  ביהוה׃
ויבא  עליו  תלגת  <BR>פלנאסר  מלך  אשור<BR>ויצר  לו  ולא  חזקו׃
כי־חלק  אחז  את־בית  <BR>יהוה  ואת־בית  המלך<BR>והשרים  ויתן  למלך<BR>אשור  ולא  לעזרה<BR>לו׃
ובעת  הצר  לו  ויוסף  <BR>למעול  ביהוה  הוא<BR>המלך  אחז׃
ויזבח  לאלהי  דרמשק  <BR>המכים  בו  ויאמר  כי<BR>אלהי  מלכי־ארם  הם<BR>מעזרים  אותם  להם<BR>אזבח  ויעזרוני  והם<BR>היו־לו  להכשילו<BR>ולכל־ישראל׃
ויאסף  אחז  את־כלי  <BR>בית־האלהים  ויקצץ<BR>את־כלי  בית־האלהים<BR>ויסגר  את־  דלתות<BR>בית־יהוה  ויעש  לו<BR>מזבחות  בכל־פנה<BR>בירושלם׃
ובכל־עיר  ועיר  <BR>ליהודה  עשה  במות<BR>לקטר  לאלהים  אחרים<BR>ויכעס  את־  יהוה<BR>אלהי  אבתיו׃
ויתר  דבריו  <BR>וכל־דרכיו  הראשנים<BR>והאחרונים  הנם<BR>כתובים  על־ספר<BR>מלכי־יהודה<BR>וישראל׃
וישכב  אחז  <BR>עם־אבתיו  ויקברהו<BR>בעיר  בירושלם  כי<BR>לא  הביאהו  לקברי<BR>מלכי  ישראל  וימלך<BR>יחזקיהו  בנו<BR>תחתיו׃
