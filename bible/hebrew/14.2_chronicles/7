וככלות  שלמה  <BR>להתפלל  והאש  ירדה<BR>מהשמים  ותאכל  העלה<BR>והזבחים  וכבוד<BR>יהוה  מלא  את־הבית׃
ולא  יכלו  הכהנים  <BR>לבוא  אל־בית  יהוה<BR>כי־מלא  כבוד־יהוה<BR>את־בית  יהוה׃
וכל  בני  ישראל  <BR>ראים  ברדת  האש<BR>וכבוד  יהוה<BR>על־הבית  ויכרעו<BR>אפים  ארצה<BR>על־הרצפה  וישתחוו<BR>והודות  ליהוה  כי<BR>טוב  כי  לעולם<BR>חסדו׃
והמלך  וכל־העם  <BR>זבחים  זבח  לפני<BR>יהוה׃
ויזבח  המלך  שלמה  <BR>את־זבח  הבקר  עשרים<BR>ושנים  אלף  וצאן<BR>מאה  ועשרים  אלף<BR>ויחנכו  את־בית<BR>האלהים  המלך<BR>וכל־העם׃
והכהנים  <BR>על־משמרותם  עמדים<BR>והלוים  בכלי־שיר<BR>יהוה  אשר  עשה  דויד<BR>המלך  להדות  ליהוה<BR>כי־לעולם  חסדו<BR>בהלל  דויד  בידם<BR>והכהנים  מחצצרים<BR>נגדם  וכל־ישראל<BR>עמדים׃
ויקדש  שלמה  את־תוך  <BR>החצר  אשר  לפני<BR>בית־יהוה  כי־עשה<BR>שם  העלות  ואת  חלבי<BR>השלמים  כי־מזבח<BR>הנחשת  אשר  עשה<BR>שלמה  לא  יכול<BR>להכיל  את־העלה<BR>ואת־המנחה<BR>ואת־החלבים׃
ויעש  שלמה  את־החג  <BR>בעת  ההיא  שבעת<BR>ימים  וכל־ישראל<BR>עמו  קהל  גדול  מאד<BR>מלבוא  חמת  עד־נחל<BR>מצרים׃
ויעשו  ביום  השמיני  <BR>עצרת  כי  חנכת<BR>המזבח  עשו  שבעת<BR>ימים  והחג  שבעת<BR>ימים׃
וביום  עשרים  ושלשה  <BR>לחדש  השביעי  שלח<BR>את־העם  לאהליהם<BR>שמחים  וטובי  לב<BR>על־הטובה  אשר  עשה<BR>יהוה  לדויד  ולשלמה<BR>ולישראל  עמו׃
ויכל  שלמה  את־בית  <BR>יהוה  ואת־בית  המלך<BR>ואת  כל־הבא  על־לב<BR>שלמה  לעשות<BR>בבית־יהוה  ובביתו<BR>הצליח׃
וירא  יהוה  אל־שלמה  <BR>בלילה  ויאמר  לו<BR>שמעתי  את־תפלתך<BR>ובחרתי  במקום  הזה<BR>לי  לבית  זבח׃
הן  אעצר  השמים  <BR>ולא־יהיה  מטר<BR>והן־אצוה  על־חגב<BR>לאכול  הארץ  ואם־<BR>אשלח  דבר  בעמי׃
ויכנעו  עמי  אשר  <BR>נקרא־שמי  עליהם<BR>ויתפללו  ויבקשו<BR>פני  וישבו  מדרכיהם<BR>הרעים  ואני  אשמע<BR>מן־השמים  ואסלח<BR>לחטאתם  וארפא<BR>את־ארצם׃
עתה  עיני  יהיו  <BR>פתחות  ואזני  קשבות<BR>לתפלת  המקום  הזה׃
ועתה  בחרתי  <BR>והקדשתי  את־הבית<BR>הזה  להיות־שמי  שם<BR>עד־עולם  והיו  עיני<BR>ולבי  שם  כל־הימים׃
ואתה  אם־תלך  לפני  <BR>כאשר  הלך  דויד<BR>אביך  ולעשות  ככל<BR>אשר  צויתיך  וחקי<BR>ומשפטי  תשמור׃
והקימותי  את  כסא  <BR>מלכותך  כאשר  כרתי<BR>לדויד  אביך  לאמר<BR>לא־יכרת  לך  איש<BR>מושל  בישראל׃
ואם־תשובון  אתם  <BR>ועזבתם  חקותי<BR>ומצותי  אשר  נתתי<BR>לפניכם  והלכתם<BR>ועבדתם  אלהים<BR>אחרים  והשתחויתם<BR>להם׃
ונתשתים  מעל  אדמתי  <BR>אשר  נתתי  להם<BR>ואת־הבית  הזה  אשר<BR>הקדשתי  לשמי  אשליך<BR>מעל  פני  ואתננו<BR>למשל  ולשנינה<BR>בכל־העמים׃
והבית  הזה  אשר  היה  <BR>עליון  לכל־עבר<BR>עליו  ישם  ואמר  במה<BR>עשה  יהוה  ככה  לארץ<BR>הזאת  ולבית  הזה׃
ואמרו  על  אשר  עזבו  <BR>את־יהוה  אלהי<BR>אבתיהם  אשר  הוציאם<BR>מארץ  מצרים<BR>ויחזיקו  באלהים<BR>אחרים  וישתחוו  להם<BR>ויעבדום  על־כן<BR>הביא  עליהם  את  כל־<BR>הרעה  הזאת׃
