בשנת  שלשים  ושש  <BR>למלכות  אסא  עלה<BR>בעשא  מלך־ישראל<BR>על־יהודה  ויבן  את־<BR>הרמה  לבלתי  תת<BR>יוצא  ובא  לאסא  מלך<BR>יהודה׃
ויצא  אסא  כסף  וזהב  <BR>מאצרות  בית  יהוה<BR>ובית  המלך  וישלח<BR>אל־בן־הדד  מלך  ארם<BR>היושב  בדרמשק<BR>לאמר׃
ברית  ביני  ובינך  <BR>ובין  אבי  ובין<BR>אביך  הנה  שלחתי  לך<BR>כסף  וזהב  לך  הפר<BR>בריתך  את־בעשא  מלך<BR>ישראל  ויעלה  מעלי׃
וישמע  בן  הדד  <BR>אל־המלך  אסא  וישלח<BR>את־שרי  החילים<BR>אשר־לו  אל־ערי<BR>ישראל  ויכו<BR>את־עיון  ואת־דן<BR>ואת  אבל  מים  ואת<BR>כל־מסכנות  ערי<BR>נפתלי׃
ויהי  כשמע  בעשא  <BR>ויחדל  מבנות<BR>את־הרמה  וישבת<BR>את־מלאכתו׃
ואסא  המלך  לקח  <BR>את־כל־יהודה  וישאו<BR>את־אבני  הרמה<BR>ואת־עציה  אשר  בנה<BR>בעשא  ויבן  בהם<BR>את־גבע  ואת־המצפה׃
ובעת  ההיא  בא  חנני  <BR>הראה  אל־אסא  מלך<BR>יהודה  ויאמר  אליו<BR>בהשענך  על־  מלך<BR>ארם  ולא  נשענת<BR>על־יהוה  אלהיך<BR>על־כן  נמלט  חיל<BR>מלך־ארם  מידך׃
הלא  הכושים  <BR>והלובים  היו  לחיל<BR>לרב  לרכב  ולפרשים<BR>להרבה  מאד  ובהשענך<BR>על־יהוה  נתנם<BR>בידך׃
כי  יהוה  עיניו  <BR>משטטות  בכל־הארץ<BR>להתחזק  עם־לבבם<BR>שלם  אליו  נסכלת<BR>על־זאת  כי  מעתה  יש<BR>עמך  מלחמות׃
ויכעס  אסא  אל־הראה  <BR>ויתנהו  בית  המהפכת<BR>כי־בזעף  עמו<BR>על־זאת  וירצץ  אסא<BR>מן־העם  בעת  ההיא׃
והנה  דברי  אסא  <BR>הראשונים<BR>והאחרונים  הנם<BR>כתובים  על־ספר<BR>המלכים  ליהודה<BR>וישראל׃
ויחלא  אסא  בשנת  <BR>שלושים  ותשע<BR>למלכותו  ברגליו<BR>עד־למעלה  חליו<BR>וגם־  בחליו  לא־דרש<BR>את־יהוה  כי<BR>ברפאים׃
וישכב  אסא  <BR>עם־אבתיו  וימת<BR>בשנת  ארבעים  ואחת<BR>למלכו׃
ויקברהו  בקברתיו  <BR>אשר  כרה־לו  בעיר<BR>דויד  וישכיבהו<BR>במשכב  אשר  מלא<BR>בשמים  וזנים<BR>מרקחים  במרקחת<BR>מעשה  וישרפו־לו<BR>שרפה  גדולה<BR>עד־למאד׃
