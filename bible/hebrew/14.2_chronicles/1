ויתחזק  שלמה  <BR>בן־דויד  על־מלכותו<BR>ויהוה  אלהיו  עמו<BR>ויגדלהו  למעלה׃
ויאמר  שלמה  <BR>לכל־ישראל  לשרי<BR>האלפים  והמאות<BR>ולשפטים  ולכל  נשיא<BR>לכל־  ישראל  ראשי<BR>האבות׃
וילכו  שלמה  <BR>וכל־הקהל  עמו  לבמה<BR>אשר  בגבעון  כי־שם<BR>היה  אהל  מועד<BR>האלהים  אשר  עשה<BR>משה  עבד־יהוה<BR>במדבר׃
אבל  ארון  האלהים  <BR>העלה  דויד  מקרית<BR>יערים  בהכין  לו<BR>דויד  כי  נטה־לו<BR>אהל  בירושלם׃
ומזבח  הנחשת  אשר  <BR>עשה  בצלאל  בן־אורי<BR>בן־חור  שם  לפני<BR>משכן  יהוה  וידרשהו<BR>שלמה  והקהל׃
ויעל  שלמה  שם  <BR>על־מזבח  הנחשת<BR>לפני  יהוה  אשר<BR>לאהל  מועד  ויעל<BR>עליו  עלות  אלף׃
בלילה  ההוא  נראה  <BR>אלהים  לשלמה  ויאמר<BR>לו  שאל  מה  אתן־לך׃
ויאמר  שלמה  לאלהים  <BR>אתה  עשית  עם־דויד<BR>אבי  חסד  גדול<BR>והמלכתני  תחתיו׃
עתה  יהוה  אלהים  <BR>יאמן  דברך  עם  דויד<BR>אבי  כי  אתה<BR>המלכתני  על־עם  רב<BR>כעפר  הארץ׃
עתה  חכמה  ומדע  <BR>תן־לי  ואצאה  לפני<BR>העם־הזה  ואבואה<BR>כי־מי  ישפט  את־<BR>עמך  הזה  הגדול׃
ויאמר־אלהים  לשלמה  <BR>יען  אשר  היתה  זאת<BR>עם־לבבך  ולא־שאלת<BR>עשר  נכסים  וכבוד<BR>ואת  נפש  שנאיך<BR>וגם־ימים  רבים  לא<BR>שאלת  ותשאל־לך<BR>חכמה  ומדע  אשר<BR>תשפוט  את־עמי  אשר<BR>המלכתיך  עליו׃
החכמה  והמדע  נתון  <BR>לך  ועשר  ונכסים<BR>וכבוד  אתן־לך  אשר<BR>לא־היה  כן  למלכים<BR>אשר  לפניך  ואחריך<BR>לא  יהיה־כן׃
ויבא  שלמה  לבמה  <BR>אשר־בגבעון  ירושלם<BR>מלפני  אהל  מועד<BR>וימלך  על־  ישראל׃
ויאסף  שלמה  רכב  <BR>ופרשים  ויהי־לו<BR>אלף  וארבע־מאות<BR>רכב  ושנים־עשר  אלף<BR>פרשים  ויניחם  בערי<BR>הרכב  ועם־המלך<BR>בירושלם׃
ויתן  המלך  את־הכסף  <BR>ואת־הזהב  בירושלם<BR>כאבנים  ואת  הארזים<BR>נתן  כשקמים<BR>אשר־בשפלה  לרב׃
ומוצא  הסוסים  אשר  <BR>לשלמה  ממצרים<BR>ומקוא  סחרי  המלך<BR>מקוא  יקחו  במחיר׃
ויעלו  ויוציאו  <BR>ממצרים  מרכבה  בשש<BR>מאות  כסף  וסוס<BR>בחמשים  ומאה  וכן<BR>לכל־מלכי  החתים<BR>ומלכי  ארם  בידם<BR>יוציאו׃
