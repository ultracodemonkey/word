ויקחו  עם־הארץ  <BR>את־יהואחז<BR>בן־יאשיהו<BR>וימליכהו  תחת־אביו<BR>בירושלם׃
בן־שלוש  ועשרים  <BR>שנה  יואחז  במלכו<BR>ושלשה  חדשים  מלך<BR>בירושלם׃
ויסירהו  מלך־מצרים  <BR>בירושלם  ויענש<BR>את־הארץ  מאה<BR>ככר־כסף  וככר  זהב׃
וימלך  מלך־מצרים  <BR>את־אליקים  אחיו<BR>על־יהודה  וירושלם<BR>ויסב  את־שמו<BR>יהויקים  ואת־יואחז<BR>אחיו  לקח  נכו<BR>ויביאהו  מצרימה׃
בן־עשרים  וחמש  שנה  <BR>יהויקים  במלכו<BR>ואחת  עשרה  שנה  מלך<BR>בירושלם  ויעש  הרע<BR>בעיני  יהוה  אלהיו׃
עליו  עלה  <BR>נבוכדנאצר  מלך  בבל<BR>ויאסרהו  בנחשתים<BR>להליכו  בבלה׃
ומכלי  בית  יהוה  <BR>הביא  נבוכדנאצר<BR>לבבל  ויתנם  בהיכלו<BR>בבבל׃
ויתר  דברי  יהויקים  <BR>ותעבתיו  אשר־עשה<BR>והנמצא  עליו  הנם<BR>כתובים  על־  ספר<BR>מלכי  ישראל  ויהודה<BR>וימלך  יהויכין  בנו<BR>תחתיו׃
בן־שמונה  שנים  <BR>יהויכין  במלכו<BR>ושלשה  חדשים  ועשרת<BR>ימים  מלך  בירושלם<BR>ויעש  הרע  בעיני<BR>יהוה׃
ולתשובת  השנה  שלח  <BR>המלך  נבוכדנאצר<BR>ויבאהו  בבלה<BR>עם־כלי  חמדת  בית־<BR>יהוה  וימלך<BR>את־צדקיהו  אחיו<BR>על־יהודה  וירושלם׃
בן־עשרים  ואחת  שנה  <BR>צדקיהו  במלכו  ואחת<BR>עשרה  שנה  מלך<BR>בירושלם׃
ויעש  הרע  בעיני  <BR>יהוה  אלהיו  לא<BR>נכנע  מלפני  ירמיהו<BR>הנביא  מפי  יהוה׃
וגם  במלך  <BR>נבוכדנאצר  מרד  אשר<BR>השביעו  באלהים<BR>ויקש  את־ערפו<BR>ויאמץ  את־לבבו<BR>משוב  אל־יהוה  אלהי<BR>ישראל׃
גם  כל־שרי  הכהנים  <BR>והעם  הרבו<BR>למעול־מעל  ככל<BR>תעבות  הגוים<BR>ויטמאו  את־בית<BR>יהוה  אשר  הקדיש<BR>בירושלם׃
וישלח  יהוה  אלהי  <BR>אבותיהם  עליהם  ביד<BR>מלאכיו  השכם  ושלוח<BR>כי־חמל  על־עמו<BR>ועל־מעונו׃
ויהיו  מלעבים  <BR>במלאכי  האלהים<BR>ובוזים  דבריו<BR>ומתעתעים  בנבאיו<BR>עד  עלות  חמת־יהוה<BR>בעמו  עד־לאין<BR>מרפא׃
ויעל  עליהם  את־מלך  <BR>כשדיים  ויהרג<BR>בחוריהם  בחרב  בבית<BR>מקדשם  ולא  חמל<BR>על־בחור  ובתולה<BR>זקן  וישש  הכל  נתן<BR>בידו׃
וכל  כלי  בית  <BR>האלהים  הגדלים<BR>והקטנים  ואצרות<BR>בית  יהוה  ואצרות<BR>המלך  ושריו  הכל<BR>הביא  בבל׃
וישרפו  את־בית  <BR>האלהים  וינתצו  את<BR>חומת  ירושלם<BR>וכל־ארמנותיה  שרפו<BR>באש  וכל־כלי<BR>מחמדיה  להשחית׃
ויגל  השארית  <BR>מן־החרב  אל־בבל<BR>ויהיו־לו  ולבניו<BR>לעבדים  עד־מלך<BR>מלכות  פרס׃
למלאות  דבר־יהוה  <BR>בפי  ירמיהו<BR>עד־רצתה  הארץ<BR>את־שבתותיה  כל־ימי<BR>השמה  שבתה  למלאות<BR>שבעים  שנה׃
ובשנת  אחת  לכורש  <BR>מלך  פרס  לכלות<BR>דבר־יהוה  בפי<BR>ירמיהו  העיר  יהוה<BR>את־רוח  כורש<BR>מלך־פרס  ויעבר־קול<BR>בכל־מלכותו<BR>וגם־במכתב  לאמר׃
    
