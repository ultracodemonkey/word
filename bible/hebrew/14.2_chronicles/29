יחזקיהו  מלך  <BR>בן־עשרים  וחמש  שנה<BR>ועשרים  ותשע  שנה<BR>מלך  בירושלם  ושם<BR>אמו  אביה<BR>בת־זכריהו׃
ויעש  הישר  בעיני  <BR>יהוה  ככל  אשר־עשה<BR>דויד  אביו׃
הוא  בשנה  הראשונה  <BR>למלכו  בחדש  הראשון<BR>פתח  את־דלתות<BR>בית־יהוה  ויחזקם׃
ויבא  את־הכהנים  <BR>ואת־הלוים  ויאספם<BR>לרחוב  המזרח׃
ויאמר  להם  שמעוני  <BR>הלוים  עתה  התקדשו<BR>וקדשו  את־בית  יהוה<BR>אלהי  אבתיכם<BR>והוציאו  את־הנדה<BR>מן־הקדש׃
כי־מעלו  אבתינו  <BR>ועשו  הרע  בעיני<BR>יהוה־אלהינו<BR>ויעזבהו  ויסבו<BR>פניהם  ממשכן  יהוה<BR>ויתנו־ערף׃
גם  סגרו  דלתות  <BR>האולם  ויכבו<BR>את־הנרות  וקטרת  לא<BR>הקטירו  ועלה  לא־<BR>העלו  בקדש  לאלהי<BR>ישראל׃
ויהי  קצף  יהוה  <BR>על־יהודה  וירושלם<BR>ויתנם  לזועה  לשמה<BR>ולשרקה  כאשר  אתם<BR>ראים  בעיניכם׃
והנה  נפלו  אבותינו  <BR>בחרב  ובנינו<BR>ובנותינו  ונשינו<BR>בשבי  על־זאת׃
עתה  עם־לבבי  לכרות  <BR>ברית  ליהוה  אלהי<BR>ישראל  וישב  ממנו<BR>חרון  אפו׃
בני  עתה  אל־תשלו  <BR>כי־בכם  בחר  יהוה<BR>לעמד  לפניו  לשרתו<BR>ולהיות  לו  משרתים<BR>ומקטרים׃
ויקמו  הלוים  מחת  <BR>בן־עמשי  ויואל<BR>בן־עזריהו  מן־בני<BR>הקהתי  ומן־בני<BR>מררי  קיש  בן־עבדי<BR>ועזריהו  בן־יהללאל<BR>ומן־הגרשני  יואח<BR>בן־זמה  ועדן<BR>בן־יואח׃
ומן־בני  אליצפן  <BR>שמרי  ויעואל<BR>ומן־בני  אסף<BR>זכריהו  ומתניהו׃
ומן־בני  הימן  <BR>יחואל  ושמעי<BR>ומן־בני  ידותון<BR>שמעיה  ועזיאל׃
ויאספו  את־אחיהם  <BR>ויתקדשו  ויבאו<BR>כמצות־המלך  בדברי<BR>יהוה  לטהר  בית<BR>יהוה׃
ויבאו  הכהנים  <BR>לפנימה  בית־יהוה<BR>לטהר  ויוציאו  את<BR>כל־הטמאה  אשר  מצאו<BR>בהיכל  יהוה  לחצר<BR>בית  יהוה  ויקבלו<BR>הלוים  להוציא<BR>לנחל־קדרון  חוצה׃
ויחלו  באחד  לחדש  <BR>הראשון  לקדש  וביום<BR>שמונה  לחדש  באו<BR>לאולם  יהוה  ויקדשו<BR>את־בית־יהוה  לימים<BR>שמונה  וביום  ששה<BR>עשר  לחדש  הראשון<BR>כלו׃
ויבואו  פנימה  <BR>אל־חזקיהו  המלך<BR>ויאמרו  טהרנו<BR>את־כל־בית  יהוה<BR>את־  מזבח  העולה<BR>ואת־כל־כליו<BR>ואת־שלחן  המערכת<BR>ואת־כל־כליו׃
ואת  כל־הכלים  אשר  <BR>הזניח  המלך  אחז<BR>במלכותו  במעלו<BR>הכנו  והקדשנו  והנם<BR>לפני  מזבח  יהוה׃
וישכם  יחזקיהו  <BR>המלך  ויאסף  את  שרי<BR>העיר  ויעל  בית<BR>יהוה׃
ויביאו  פרים־שבעה  <BR>ואילים  שבעה<BR>וכבשים  שבעה<BR>וצפירי  עזים  שבעה<BR>לחטאת  על־הממלכה<BR>ועל־המקדש<BR>ועל־יהודה  ויאמר<BR>לבני  אהרן  הכהנים<BR>להעלות  על־מזבח<BR>יהוה׃
וישחטו  הבקר  <BR>ויקבלו  הכהנים<BR>את־הדם  ויזרקו<BR>המזבחה  וישחטו<BR>האלים  ויזרקו  הדם<BR>המזבחה  וישחטו<BR>הכבשים  ויזרקו  הדם<BR>המזבחה׃
ויגישו  את־שעירי  <BR>החטאת  לפני  המלך<BR>והקהל  ויסמכו<BR>ידיהם  עליהם׃
וישחטום  הכהנים  <BR>ויחטאו  את־דמם<BR>המזבחה  לכפר<BR>על־כל־ישראל  כי<BR>לכל־  ישראל  אמר<BR>המלך  העולה<BR>והחטאת׃
ויעמד  את־הלוים  <BR>בית  יהוה  במצלתים<BR>בנבלים  ובכנרות<BR>במצות  דויד  וגד<BR>חזה־המלך  ונתן<BR>הנביא  כי  ביד־יהוה<BR>המצוה  ביד־נביאיו׃
ויעמדו  הלוים  בכלי  <BR>דויד  והכהנים<BR>בחצצרות׃
ויאמר  חזקיהו  <BR>להעלות  העלה<BR>להמזבח  ובעת  החל<BR>העולה  החל<BR>שיר־יהוה  והחצצרות<BR>ועל־ידי  כלי  דויד<BR>מלך־ישראל׃
וכל־הקהל  משתחוים  <BR>והשיר  משורר<BR>והחצצרות  מחצצרים<BR>הכל  עד  לכלות<BR>העלה׃
וככלות  להעלות  <BR>כרעו  המלך<BR>וכל־הנמצאים  אתו<BR>וישתחוו׃
ויאמר  יחזקיהו  <BR>המלך  והשרים  ללוים<BR>להלל  ליהוה  בדברי<BR>דויד  ואסף  החזה<BR>ויהללו  עד־לשמחה<BR>ויקדו  וישתחוו׃
ויען  יחזקיהו  <BR>ויאמר  עתה  מלאתם<BR>ידכם  ליהוה  גשו<BR>והביאו  זבחים<BR>ותודות  לבית  יהוה<BR>ויביאו  הקהל  זבחים<BR>ותודות  וכל־נדיב<BR>לב  עלות׃
ויהי  מספר  העלה  <BR>אשר  הביאו  הקהל<BR>בקר  שבעים  אילים<BR>מאה  כבשים  מאתים<BR>לעלה  ליהוה<BR>כל־אלה׃
והקדשים  בקר  שש  <BR>מאות  וצאן  שלשת<BR>אלפים׃
רק  הכהנים  היו  <BR>למעט  ולא  יכלו<BR>להפשיט<BR>את־כל־העלות<BR>ויחזקום  אחיהם<BR>הלוים  עד־כלות<BR>המלאכה  ועד  יתקדשו<BR>הכהנים  כי  הלוים<BR>ישרי  לבב  להתקדש<BR>מהכהנים׃
וגם־עלה  לרב  בחלבי  <BR>השלמים  ובנסכים<BR>לעלה  ותכון  עבודת<BR>בית־יהוה׃
וישמח  יחזקיהו  <BR>וכל־העם  על  ההכין<BR>האלהים  לעם  כי<BR>בפתאם  היה  הדבר׃
