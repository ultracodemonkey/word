בן־שבע  שנים  יאש  <BR>במלכו  וארבעים  שנה<BR>מלך  בירושלם  ושם<BR>אמו  צביה  מבאר<BR>שבע׃
ויעש  יואש  הישר  <BR>בעיני  יהוה  כל־ימי<BR>יהוידע  הכהן׃
וישא־לו  יהוידע  <BR>נשים  שתים  ויולד<BR>בנים  ובנות׃
ויהי  אחריכן  היה  <BR>עם־לב  יואש  לחדש<BR>את־בית  יהוה׃
ויקבץ  את־הכהנים  <BR>והלוים  ויאמר  להם<BR>צאו  לערי  יהודה<BR>וקבצו  מכל־  ישראל<BR>כסף  לחזק  את־בית<BR>אלהיכם  מדי  שנה<BR>בשנה  ואתם  תמהרו<BR>לדבר  ולא  מהרו<BR>הלוים׃
ויקרא  המלך  <BR>ליהוידע  הראש<BR>ויאמר  לו  מדוע<BR>לא־דרשת  על־הלוים<BR>להביא  מיהודה<BR>ומירושלם  את־משאת<BR>משה  עבד־יהוה<BR>והקהל  לישראל  לאהל<BR>העדות׃
כי  עתליהו  המרשעת  <BR>בניה  פרצו  את־בית<BR>האלהים  וגם<BR>כל־קדשי  בית־יהוה<BR>עשו  לבעלים׃
ויאמר  המלך  ויעשו  <BR>ארון  אחד  ויתנהו<BR>בשער  בית־יהוה<BR>חוצה׃
ויתנו־קול  ביהודה  <BR>ובירושלם  להביא<BR>ליהוה  משאת  משה<BR>עבד־האלהים  על־<BR>ישראל  במדבר׃
וישמחו  כל־השרים  <BR>וכל־העם  ויביאו<BR>וישליכו  לארון<BR>עד־לכלה׃
ויהי  בעת  יביא  <BR>את־הארון  אל־פקדת<BR>המלך  ביד  הלוים<BR>וכראותם  כי־רב<BR>הכסף  ובא  סופר<BR>המלך  ופקיד  כהן<BR>הראש  ויערו<BR>את־הארון  וישאהו<BR>וישיבהו  אל־מקמו<BR>כה  עשו  ליום  ביום<BR>ויאספו־כסף  לרב׃
ויתנהו  המלך  <BR>ויהוידע  אל־עושה<BR>מלאכת  עבודת<BR>בית־יהוה  ויהיו<BR>שכרים  חצבים<BR>וחרשים  לחדש  בית<BR>יהוה  וגם  לחרשי<BR>ברזל  ונחשת  לחזק<BR>את־בית  יהוה׃
ויעשו  עשי  המלאכה  <BR>ותעל  ארוכה  למלאכה<BR>בידם  ויעמידו<BR>את־בית  האלהים<BR>על־מתכנתו<BR>ויאמצהו׃
וככלותם  הביאו  <BR>לפני  המלך  ויהוידע<BR>את־שאר  הכסף<BR>ויעשהו  כלים  לבית־<BR>יהוה  כלי  שרת<BR>והעלות  וכפות  וכלי<BR>זהב  וכסף  ויהיו<BR>מעלים  עלות  בבית־<BR>יהוה  תמיד  כל  ימי<BR>יהוידע׃
ויזקן  יהוידע  <BR>וישבע  ימים  וימת<BR>בן־מאה  ושלשים  שנה<BR>במותו׃
ויקברהו  בעיר־דויד  <BR>עם־המלכים  כי־עשה<BR>טובה  בישראל  ועם<BR>האלהים  וביתו׃
ואחרי  מות  יהוידע  <BR>באו  שרי  יהודה<BR>וישתחוו  למלך  אז<BR>שמע  המלך  אליהם׃
ויעזבו  את־בית  <BR>יהוה  אלהי  אבותיהם<BR>ויעבדו  את־האשרים<BR>ואת־העצבים<BR>ויהי־קצף  על־יהודה<BR>וירושלם  באשמתם<BR>זאת׃
וישלח  בהם  נבאים  <BR>להשיבם  אל־יהוה<BR>ויעידו  בם  ולא<BR>האזינו׃
ורוח  אלהים  לבשה  <BR>את־זכריה<BR>בן־יהוידע  הכהן<BR>ויעמד  מעל  לעם<BR>ויאמר  להם  כה  אמר<BR>האלהים  למה  אתם<BR>עברים  את־מצות<BR>יהוה  ולא  תצליחו<BR>כי־  עזבתם  את־יהוה<BR>ויעזב  אתכם׃
ויקשרו  עליו  <BR>וירגמהו  אבן  במצות<BR>המלך  בחצר  בית<BR>יהוה׃
ולא־זכר  יואש  המלך  <BR>החסד  אשר  עשה<BR>יהוידע  אביו  עמו<BR>ויהרג  את־בנו<BR>וכמותו  אמר  ירא<BR>יהוה  וידרש׃
ויהי  לתקופת  השנה  <BR>עלה  עליו  חיל  ארם<BR>ויבאו  אל־יהודה<BR>וירושלם  וישחיתו<BR>את־כל־שרי  העם  מעם<BR>וכל־שללם  שלחו<BR>למלך  דרמשק׃
כי  במצער  אנשים  <BR>באו  חיל  ארם  ויהוה<BR>נתן  בידם  חיל  לרב<BR>מאד  כי  עזבו<BR>את־יהוה  אלהי<BR>אבותיהם  ואת־יואש<BR>עשו  שפטים׃
ובלכתם  ממנו  <BR>כי־עזבו  אתו<BR>במחליים  רבים<BR>התקשרו  עליו  עבדיו<BR>בדמי  בני  יהוידע<BR>הכהן  ויהרגהו<BR>על־מטתו  וימת<BR>ויקברהו  בעיר  דויד<BR>ולא  קברהו  בקברות<BR>המלכים׃
ואלה  המתקשרים  <BR>עליו  זבד  בן־שמעת<BR>העמונית  ויהוזבד<BR>בן־שמרית  המואבית׃
ובניו  ורב  המשא  <BR>עליו  ויסוד  בית<BR>האלהים  הנם  כתובים<BR>על־מדרש  ספר<BR>המלכים  וימלך<BR>אמציהו  בנו  תחתיו׃
