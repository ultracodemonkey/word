אחרי  הדברים  והאמת  <BR>האלה  בא  סנחריב<BR>מלך־אשור  ויבא<BR>ביהודה  ויחן  על־<BR>הערים  הבצרות<BR>ויאמר  לבקעם  אליו׃
וירא  יחזקיהו  <BR>כי־בא  סנחריב<BR>ופניו  למלחמה<BR>על־ירושלם׃
ויועץ  עם־שריו  <BR>וגבריו  לסתום<BR>את־מימי  העינות<BR>אשר  מחוץ  לעיר<BR>ויעזרוהו׃
ויקבצו  עם־רב  <BR>ויסתמו<BR>את־כל־המעינות<BR>ואת־הנחל  השוטף<BR>בתוך־הארץ  לאמר<BR>למה  יבואו  מלכי<BR>אשור  ומצאו  מים<BR>רבים׃
ויתחזק  ויבן  <BR>את־כל־החומה<BR>הפרוצה  ויעל<BR>על־המגדלות  ולחוצה<BR>החומה  אחרת  ויחזק<BR>את־המלוא  עיר  דויד<BR>ויעש  שלח  לרב<BR>ומגנים׃
ויתן  שרי  מלחמות  <BR>על־העם  ויקבצם<BR>אליו  אל־רחוב  שער<BR>העיר  וידבר  על־<BR>לבבם  לאמר׃
חזקו  ואמצו  <BR>אל־תיראו  ואל־תחתו<BR>מפני  מלך  אשור<BR>ומלפני  כל־ההמון<BR>אשר־עמו  כי־עמנו<BR>רב  מעמו׃
עמו  זרוע  בשר  <BR>ועמנו  יהוה  אלהינו<BR>לעזרנו  ולהלחם<BR>מלחמתנו  ויסמכו<BR>העם  על־דברי<BR>יחזקיהו<BR>מלך־יהודה׃
אחר  זה  שלח  סנחריב  <BR>מלך־אשור  עבדיו<BR>ירושלימה  והוא<BR>על־לכיש  וכל־<BR>ממשלתו  עמו<BR>על־יחזקיהו  מלך<BR>יהודה<BR>ועל־כל־יהודה  אשר<BR>בירושלם  לאמר׃
כה  אמר  סנחריב  מלך  <BR>אשור  על־מה  אתם<BR>בטחים  וישבים<BR>במצור  בירושלם׃
הלא  יחזקיהו  מסית  <BR>אתכם  לתת  אתכם<BR>למות  ברעב  ובצמא<BR>לאמר  יהוה  אלהינו<BR>יצילנו  מכף  מלך<BR>אשור׃
הלא־הוא  יחזקיהו  <BR>הסיר  את־במתיו<BR>ואת־מזבחתיו  ויאמר<BR>ליהודה  ולירושלם<BR>לאמר  לפני  מזבח<BR>אחד  תשתחוו  ועליו<BR>תקטירו׃
הלא  תדעו  מה  עשיתי  <BR>אני  ואבותי  לכל<BR>עמי  הארצות  היכול<BR>יכלו  אלהי  גוי<BR>הארצות  להציל<BR>את־ארצם  מידי׃
מי  בכל־אלהי  הגוים  <BR>האלה  אשר  החרימו<BR>אבותי  אשר  יכול<BR>להציל  את־  עמו<BR>מידי  כי  יוכל<BR>אלהיכם  להציל  אתכם<BR>מידי׃
ועתה  אל־ישיא  אתכם  <BR>חזקיהו  ואל־יסית<BR>אתכם  כזאת<BR>ואל־תאמינו  לו  כי־<BR>לא  יוכל  כל־אלוה<BR>כל־גוי  וממלכה<BR>להציל  עמו  מידי<BR>ומיד  אבותי  אף  כי<BR>אלהיכם  לא־יצילו<BR>אתכם  מידי׃
ועוד  דברו  עבדיו  <BR>על־יהוה  האלהים<BR>ועל  יחזקיהו  עבדו׃
וספרים  כתב  לחרף  <BR>ליהוה  אלהי  ישראל<BR>ולאמר  עליו  לאמר<BR>כאלהי  גוי  הארצות<BR>אשר  לא־הצילו  עמם<BR>מידי  כן  לא־יציל<BR>אלהי  יחזקיהו  עמו<BR>מידי׃
ויקראו  בקול־גדול  <BR>יהודית  על־עם<BR>ירושלם  אשר<BR>על־החומה  ליראם<BR>ולבהלם  למען  ילכדו<BR>את־העיר׃
וידברו  אל־אלהי  <BR>ירושלם  כעל  אלהי<BR>עמי  הארץ  מעשה  ידי<BR>האדם׃
ויתפלל  יחזקיהו  <BR>המלך  וישעיהו<BR>בן־אמוץ  הנביא<BR>על־זאת  ויזעקו<BR>השמים׃
וישלח  יהוה  מלאך  <BR>ויכחד  כל־גבור  חיל<BR>ונגיד  ושר  במחנה<BR>מלך  אשור  וישב<BR>בבשת  פנים  לארצו<BR>ויבא  בית  אלהיו<BR>ומיציאו  מעיו  שם<BR>הפילהו  בחרב׃
ויושע  יהוה  <BR>את־יחזקיהו  ואת<BR>ישבי  ירושלם  מיד<BR>סנחריב  מלך־אשור<BR>ומיד־כל  וינהלם<BR>מסביב׃
ורבים  מביאים  מנחה  <BR>ליהוה  לירושלם<BR>ומגדנות  ליחזקיהו<BR>מלך  יהודה  וינשא<BR>לעיני  כל־הגוים<BR>מאחרי־כן׃
בימים  ההם  חלה  <BR>יחזקיהו  עד־למות<BR>ויתפלל  אל־יהוה<BR>ויאמר  לו  ומופת<BR>נתן  לו׃
ולא־כגמל  עליו  <BR>השיב  יחזקיהו  כי<BR>גבה  לבו  ויהי  עליו<BR>קצף  ועל־  יהודה<BR>וירושלם׃
ויכנע  יחזקיהו  <BR>בגבה  לבו  הוא<BR>וישבי  ירושלם<BR>ולא־בא  עליהם  קצף<BR>יהוה  בימי<BR>יחזקיהו׃
ויהי  ליחזקיהו  עשר  <BR>וכבוד  הרבה  מאד<BR>ואצרות  עשה־לו<BR>לכסף  ולזהב  ולאבן<BR>יקרה  ולבשמים<BR>ולמגנים  ולכל  כלי<BR>חמדה׃
ומסכנות  לתבואת  <BR>דגן  ותירוש  ויצהר<BR>וארות  לכל־בהמה<BR>ובהמה  ועדרים<BR>לאורות׃
וערים  עשה  לו  <BR>ומקנה־צאן  ובקר<BR>לרב  כי  נתן־לו<BR>אלהים  רכוש  רב<BR>מאד׃
והוא  יחזקיהו  סתם  <BR>את־מוצא  מימי<BR>גיחון  העליון<BR>ויישרם  למטה־מערבה<BR>לעיר  דויד  ויצלח<BR>יחזקיהו<BR>בכל־מעשהו׃
וכן  במליצי  שרי  <BR>בבל  המשלחים  עליו<BR>לדרש  המופת  אשר<BR>היה  בארץ  עזבו<BR>האלהים  לנסותו<BR>לדעת  כל־בלבבו׃
ויתר  דברי  יחזקיהו  <BR>וחסדיו  הנם  כתובים<BR>בחזון  ישעיהו<BR>בן־אמוץ  הנביא<BR>על־ספר  מלכי־יהודה<BR>וישראל׃
וישכב  יחזקיהו  <BR>עם־אבתיו  ויקברהו<BR>במעלה  קברי<BR>בני־דויד  וכבוד<BR>עשו־  לו  במותו<BR>כל־יהודה  וישבי<BR>ירושלם  וימלך  מנשה<BR>בנו  תחתיו׃
