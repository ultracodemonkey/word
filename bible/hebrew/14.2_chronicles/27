בן־עשרים  וחמש  שנה  <BR>יותם  במלכו<BR>ושש־עשרה  שנה  מלך<BR>בירושלם  ושם  אמו<BR>ירושה  בת־צדוק׃
ויעש  הישר  בעיני  <BR>יהוה  ככל  אשר־עשה<BR>עזיהו  אביו  רק<BR>לא־בא  אל־היכל<BR>יהוה  ועוד  העם<BR>משחיתים׃
הוא  בנה  את־שער  <BR>בית־יהוה  העליון<BR>ובחומת  העפל  בנה<BR>לרב׃
וערים  בנה  <BR>בהר־יהודה  ובחרשים<BR>בנה  בירניות<BR>ומגדלים׃
והוא  נלחם  עם־מלך  <BR>בני־עמון  ויחזק<BR>עליהם  ויתנו־לו<BR>בני־עמון  בשנה<BR>ההיא  מאה  ככר־כסף<BR>ועשרת  אלפים  כרים<BR>חטים  ושעורים  עשרת<BR>אלפים  זאת  השיבו<BR>לו  בני  עמון  ובשנה<BR>השנית  והשלשית׃
ויתחזק  יותם  כי  <BR>הכין  דרכיו  לפני<BR>יהוה  אלהיו׃
ויתר  דברי  יותם  <BR>וכל־מלחמתיו<BR>ודרכיו  הנם  כתובים<BR>על־ספר  מלכי־<BR>ישראל  ויהודה׃
בן־עשרים  וחמש  שנה  <BR>היה  במלכו<BR>ושש־עשרה  שנה  מלך<BR>בירושלם׃
וישכב  יותם  <BR>עם־אבתיו  ויקברו<BR>אתו  בעיר  דויד<BR>וימלך  אחז  בנו<BR>תחתיו׃
