ובשנה  השבעית  <BR>התחזק  יהוידע  ויקח<BR>את־שרי  המאות<BR>לעזריהו  בן־ירחם<BR>ולישמעאל<BR>בן־יהוחנן<BR>ולעזריהו  בן־עובד<BR>ואת־מעשיהו<BR>בן־עדיהו  ואת־<BR>אלישפט  בן־זכרי<BR>עמו  בברית׃
ויסבו  ביהודה  <BR>ויקבצו  את־הלוים<BR>מכל־ערי  יהודה<BR>וראשי  האבות<BR>לישראל  ויבאו<BR>אל־ירושלם׃
ויכרת  כל־הקהל  <BR>ברית  בבית  האלהים<BR>עם־המלך  ויאמר  להם<BR>הנה  בן־המלך  ימלך<BR>כאשר  דבר  יהוה<BR>על־בני  דויד׃
זה  הדבר  אשר  תעשו  <BR>השלשית  מכם  באי<BR>השבת  לכהנים<BR>וללוים  לשערי<BR>הספים׃
והשלשית  בבית  המלך  <BR>והשלשית  בשער<BR>היסוד  וכל־העם<BR>בחצרות  בית  יהוה׃
ואל־יבוא  בית־יהוה  <BR>כי  אם־הכהנים<BR>והמשרתים  ללוים<BR>המה  יבאו  כי־קדש<BR>המה  וכל־העם  ישמרו<BR>משמרת  יהוה׃
והקיפו  הלוים  <BR>את־המלך  סביב  איש<BR>וכליו  בידו  והבא<BR>אל־הבית  יומת  והיו<BR>את־המלך  בבאו<BR>ובצאתו׃
ויעשו  הלוים  <BR>וכל־יהודה  ככל<BR>אשר־צוה  יהוידע<BR>הכהן  ויקחו  איש<BR>את־  אנשיו  באי<BR>השבת  עם  יוצאי<BR>השבת  כי  לא  פטר<BR>יהוידע  הכהן<BR>את־המחלקות׃
ויתן  יהוידע  הכהן  <BR>לשרי  המאות<BR>את־החניתים<BR>ואת־המגנות<BR>ואת־השלטים  אשר<BR>למלך  דויד  אשר  בית<BR>האלהים׃
ויעמד  את־כל־העם  <BR>ואיש  שלחו  בידו<BR>מכתף  הבית  הימנית<BR>עד־כתף  הבית<BR>השמאלית  למזבח<BR>ולבית  על־המלך<BR>סביב׃
ויוציאו  <BR>את־בן־המלך  ויתנו<BR>עליו  את־הנזר<BR>ואת־העדות  וימליכו<BR>אתו  וימשחהו<BR>יהוידע  ובניו<BR>ויאמרו  יחי  המלך׃
ותשמע  עתליהו  <BR>את־קול  העם  הרצים<BR>והמהללים  את־המלך<BR>ותבוא  אל־העם  בית<BR>יהוה׃
ותרא  והנה  המלך  <BR>עומד  על־עמודו<BR>במבוא  והשרים<BR>והחצצרות  על־המלך<BR>וכל־עם  הארץ  שמח<BR>ותוקע  בחצצרות<BR>והמשוררים  בכלי<BR>השיר  ומודיעים<BR>להלל  ותקרע  עתליהו<BR>את־בגדיה  ותאמר<BR>קשר  קשר׃
ויוצא  יהוידע  הכהן  <BR>את־שרי  המאות<BR>פקודי  החיל  ויאמר<BR>אלהם  הוציאוה<BR>אל־מבית  השדרות<BR>והבא  אחריה  יומת<BR>בחרב  כי  אמר  הכהן<BR>לא  תמיתוה  בית<BR>יהוה׃
וישימו  לה  ידים  <BR>ותבוא  אל־מבוא<BR>שער־הסוסים  בית<BR>המלך  וימיתוה  שם׃
ויכרת  יהוידע  ברית  <BR>בינו  ובין  כל־העם<BR>ובין  המלך  להיות<BR>לעם  ליהוה׃
ויבאו  כל־העם  <BR>בית־הבעל  ויתצהו<BR>ואת־מזבחתיו<BR>ואת־צלמיו  שברו<BR>ואת  מתן  כהן  הבעל<BR>הרגו  לפני<BR>המזבחות׃
וישם  יהוידע  פקדת  <BR>בית  יהוה  ביד<BR>הכהנים  הלוים  אשר<BR>חלק  דויד  על־  בית<BR>יהוה  להעלות  עלות<BR>יהוה  ככתוב  בתורת<BR>משה  בשמחה  ובשיר<BR>על  ידי  דויד׃
ויעמד  השוערים  <BR>על־שערי  בית  יהוה<BR>ולא־יבא  טמא<BR>לכל־דבר׃
ויקח  את־שרי  המאות  <BR>ואת־האדירים<BR>ואת־המושלים  בעם<BR>ואת  כל־עם  הארץ<BR>ויורד  את־המלך<BR>מבית  יהוה  ויבאו<BR>בתוך־שער  העליון<BR>בית  המלך  ויושיבו<BR>את־המלך  על  כסא<BR>הממלכה׃
וישמחו  כל־עם־הארץ  <BR>והעיר  שקטה<BR>ואת־עתליהו  המיתו<BR>בחרב׃
