ועזריהו  בן־עודד  <BR>היתה  עליו  רוח<BR>אלהים׃
ויצא  לפני  אסא  <BR>ויאמר  לו  שמעוני<BR>אסא  וכל־יהודה<BR>ובנימן  יהוה  עמכם<BR>בהיותכם  עמו<BR>ואם־תדרשהו  ימצא<BR>לכם  ואם־תעזבהו<BR>יעזב  אתכם׃
וימים  רבים  לישראל  <BR>ללא  אלהי  אמת  וללא<BR>כהן  מורה  וללא<BR>תורה׃
וישב  בצר־לו  <BR>על־יהוה  אלהי<BR>ישראל  ויבקשהו<BR>וימצא  להם׃
ובעתים  ההם  אין  <BR>שלום  ליוצא  ולבא<BR>כי  מהומת  רבות  על<BR>כל־יושבי  הארצות׃
וכתתו  גוי־בגוי  <BR>ועיר  בעיר<BR>כי־אלהים  הממם<BR>בכל־צרה׃
ואתם  חזקו  <BR>ואל־ירפו  ידיכם  כי<BR>יש  שכר  לפעלתכם׃
וכשמע  אסא  הדברים  <BR>האלה  והנבואה  עדד<BR>הנביא  התחזק  ויעבר<BR>השקוצים  מכל־ארץ<BR>יהודה  ובנימן<BR>ומן־הערים  אשר  לכד<BR>מהר  אפרים  ויחדש<BR>את־מזבח  יהוה  אשר<BR>לפני  אולם  יהוה׃
ויקבץ  את־כל־יהודה  <BR>ובנימן  והגרים<BR>עמהם  מאפרים  ומנשה<BR>ומשמעון  כי־  נפלו<BR>עליו  מישראל  לרב<BR>בראתם  כי־יהוה<BR>אלהיו  עמו׃
ויקבצו  ירושלם  <BR>בחדש  השלישי  לשנת<BR>חמש־עשרה  למלכות<BR>אסא׃
ויזבחו  ליהוה  ביום  <BR>ההוא  מן־השלל<BR>הביאו  בקר  שבע<BR>מאות  וצאן  שבעת<BR>אלפים׃
ויבאו  בברית  לדרוש  <BR>את־יהוה  אלהי<BR>אבותיהם  בכל־לבבם<BR>ובכל־נפשם׃
וכל  אשר  לא־ידרש  <BR>ליהוה  אלהי־ישראל<BR>יומת  למן־קטן<BR>ועד־גדול  למאיש<BR>ועד־אשה׃
וישבעו  ליהוה  בקול  <BR>גדול  ובתרועה<BR>ובחצצרות<BR>ובשופרות׃
וישמחו  כל־יהודה  <BR>על־השבועה  כי<BR>בכל־לבבם  נשבעו<BR>ובכל־רצונם  בקשהו<BR>וימצא  להם  וינח<BR>יהוה  להם  מסביב׃
וגם־מעכה  אם  אסא  <BR>המלך  הסירה  מגבירה<BR>אשר־עשתה  לאשרה<BR>מפלצת  ויכרת  אסא<BR>את־מפלצתה  וידק<BR>וישרף  בנחל  קדרון׃
והבמות  לא־סרו  <BR>מישראל  רק  לבב־אסא<BR>היה  שלם  כל־ימיו׃
ויבא  את־קדשי  אביו  <BR>וקדשיו  בית  האלהים<BR>כסף  וזהב  וכלים׃
ומלחמה  לא  היתה  עד  <BR>שנת־שלשים  וחמש<BR>למלכות  אסא׃
